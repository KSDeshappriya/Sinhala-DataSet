අභිධර්‍මපිටකයෙහි
කථාවස්තුප්‍රකරණය
ද්විතීය භාගය
තෘතීය වර්‍ගය
**[අනුරුද්ධ සංයුක්තයෙහි එන “ඉමෙසඤ්ච පනාහං ආවුසො චතුන්නං සතිපට්ඨානානං භාවිතත්තා බහුලීකතත්තා ඨානඤ්ච ඨානතො අට්ඨානඤ්ච අට්ඨානතො යථාභූතං පජානාමි” යනාදි සූත්‍ර ප්‍රදේශ නුනුවණින් ගෙන ‘ තථාගතබලය ශ්‍රාවක සාධාරණ යැ’ යි ලබ්ධි ගත් වාදී කෙනෙක් ඇත. අන්‍ධකනිකාය වාසීන් සෙයිනි. උන්ගේ වාද බිඳුනට බලකථා එයි.]**
1. ස. පු: තථාගතබල ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: තථාගතබල ශ්‍රාවකබල වේ ද, ශ්‍රාවකබල තථාගතබල වේ ද?
ප. පටි: එසේ නො කියැයුතු යැ …
2. ස. පු: තථාගතබල ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: ඒ තථාගතබලය මැ ඒ ශ්‍රාවකබල වේ ද, ඒ ශ්‍රාවක බලය මැ ඒ තථාගතබල වේ ද?
ප. පටි: එසේ නො කියැයුතු යැ …
3. ස. පු: තථාගතබල ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: තථාගතබල යම් බඳු වේ නම් ශ්‍රාවකබල එබඳු වේ ද, ශ්‍රාවකබල යම් බඳු වේ නම් තථාගතබල එබඳු වේ ද?
ප. පටි: එසේ නො කියැයුතු යැ …
4. ස. පු: තථාගතබල ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: තථාගතයන් වහන්සේගේ පූර්‍වයෝග සඞ්ඛ්‍යාත පූර්‍වචර්‍ය්‍යාව, ධර්‍මාඛ්‍යාන සඞ්ඛ්‍යාත ධර්‍මදේශනාව යම් බඳු වේ නම්, ශ්‍රාවකයාගේ පූර්‍වයෝග සඞ්ඛ්‍යාත පූර්‍වචර්‍ය්‍යාව, ධර්‍මාඛ්‍යාන සංඛ්‍යාත ධර්‍මදේශනාව එබඳු වේ ද?
ප. පටි: එසේ නො කියැයුතු යැ …
5. ස. පු: තථාගතබල ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: තථාගත තෙම ජින වේ ද, ශාස්තෘ වේ ද, සම්‍යක්සම්බුද්ධ වේ ද, සර්‍වදර්ශී වේ ද, ධර්‍මස්වාමී වේ ද, ධර්‍මප්‍රතිසරණ වේ ද?
ප. පටිඤ්ඤා: එසේ යැ.
ස. අනු: ශ්‍රාවක තෙමේ ජින වේ ද, ශාස්තෘ වේ ද, සම්‍යක්සම්බුද්ධ වේ ද, සර්‍වඥ වේ ද, සර්‍වදර්ශී වේ ද, ධර්‍මස්වාමී වේ ද, ධර්‍මප්‍රතිසරණ වේ ද?
ප. පටි: එසේ නො කියැයුතු මැ යැ …
6. ස. පු: තථාගතබල ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: තථාගත තෙමේ අනුත්පන්නමාර්‍ගයාගේ උත්පාදයිතෘ වේ ද, අසඤ්ජාත මාර්‍ගයාගේ සඤ්ජනයිතෘ වේ ද, අනාඛ්‍යාතමාර්‍ගයාගේ ආඛ්‍යාතෘ වේ ද, මාර්‍ගඥ, මාර්‍ගවිත්, මාර්‍ගකෝවිද වේ ද?
ප. පටිඤ්ඤා: එසේ යැ.
ස. අනු: ශ්‍රාවක තෙමේ අනුත්පන්නමාර්‍ගයාගේ උත්පාදයිතෘ වේ ද, අසඤ්ජාත මාර්‍ගයාගේ සඤ්ජනයිතෘ වේ ද, අනාඛ්‍යාත මාර්‍ගයාගේ ආඛ්‍යාතෘ වේ ද, මාර්‍ගඥ, මාර්‍ගවිත්, මාර්‍ගකෝවිද වේ ද?
ප. පටි: එසේ නො කියැයුතු යැ …
7. ස. පු: ඉන්‍ද්‍රියපරාවරතා (ශ්‍රද්ධාදි ඉන්‍ද්‍රියන්ගේ වෘද්ධිහානි පිළිබඳ) යථාභූතඥාන සඞ්ඛ්‍යාත තථාගතබලය ශ්‍රාවකසාධාරණ වේ ද?
ප. පටිඤ්ඤා: එසේ යැ.
ස. අනු: ශ්‍රාවක තෙමේ සර්‍වඥ, සර්‍වදර්ශී වේ ද?
ප. පටි: එසේ නො කියැයුතු යැ …
8. ප. පු: ශ්‍රාවක තෙමේ ස්ථානාස්ථාන (ඒ ඒ ධර්‍මයන්ට හේතුප්‍රත්‍යය වන නොවන කරුණු) දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ ස්ථානාස්ථාන දන්නේ වේ නම්,
අනු. පා: භවත, එ කරුණින් ‘ස්ථානාස්ථාන පිළිබඳ යථාභූතඥාන නම් වූ තථාගතබලය ශ්‍රාවකසාධාරණ යැ’යි කියැයුතු මැ යැ.
9. ප. පු: ශ්‍රාවක තෙමේ අතීතානාගතප්‍රත්‍යුත්පන්න කර්‍මසමාදානයන්ගේ ස්ථාන (ප්‍රත්‍යය) වශයෙන් හේතු වශයෙන් විපාක දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ අතීතානාගත ප්‍රත්‍යුත්පන්න කර්‍මසමාදානයන්ගේ ස්ථාන විසින් හේතු විසින් විපාක දන්නේ වේ නම්,
අනු. පා: භවත, එ කරුණින් ‘අතීතානාගතප්‍රත්‍යුත්පන්න කර්‍මසමාදානයන්ගේ ස්ථාන විසින් හේතු විසින් විපාක පිළිබඳ යථාභූතඥාන නම් වූ තථාගතබලය ශ්‍රාවකසාධාරණ වෙයි’ යනු කියැයුතු මැ යැ.
10. ප. පු: ශ්‍රාවක තෙමේ සර්‍වත්‍ර (සර්‍වගති) ගාමිනීප්‍රතිපත් දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ සර්‍වත්‍රගාමිනීප්‍රතිපත් දන්නේ වේ නම්,
අනු. පා: භවත, එකරුණින් ‘සර්‍වත්‍රගාමිනීප්‍රතිපත් පිළිබඳ යථාභූතඥාන නම් වූ තථාගතබලය ශ්‍රාවකසාධාරණ වෙයි’ යනු කියැයුතු මැ යැ.
11. ප. පු: ශ්‍රාවක තෙමේ අනේකධාතු නානාධාතුලෝකය දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ අනේකධාතු නානාධාතු ලෝකය දන්නේ වේ නම්,
අනු. පා: භවත, එකරුණින් ‘අනේකධාතු නානාධාතු ලෝකය පිළිබඳ යථාභූතඥාන නම් වූ තථාගතබලය ශ්‍රාවකසාධාරණ වෙයි’ යනු කියැයුතු මැ යැ.
12. ප. පු: ශ්‍රාවක තෙමේ සත්ත්‍වයන්ගේ නානාධිමුක්තිකතාව දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ සත්ත්‍වයන්ගේ නානාධිමුක්තිකතාව දන්නේ වේ නම්,
අනු. පා: භවත, එකරුණින් ‘සත්ත්‍වයන්ගේ නානාධි මුක්තිකතා පිළිබඳ යථාභූතඥාන නම් වූ තථාගතබලය ශ්‍රාවක සාධාරණ වෙයි’ යනු කියැයුතු මැ යැ.
13. ප. පු: ශ්‍රාවක තෙමේ ධ්‍යාන විමෝක්‍ෂ සමාධිසමාපත්ති පිළිබඳ සංක්ලේශ ව්‍යවදාන ව්‍යුත්‍ථාන දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ ධ්‍යාන විමෝක්‍ෂ සමාධිසමාපත්ති පිළිබඳ සංක්ලේශ ව්‍යවදාන ව්‍යුත්‍ථාන දන්නේ වේ නම්,
අනු. පා: භවත, එ කරුණින් ‘ධ්‍යාන – විමෝක්‍ෂ – සමාධි – සමාපත්ති පිළිබඳ සංක්ලේශ ව්‍යවදාන ව්‍යුත්‍ථාන පිළිබඳ යථාභූතඥාන නම් වූ තථාගතබලය ශ්‍රාවකසාධාරණ යැ’ යනු කියැයුතු මැ වෙයි.
14. ප. පු: ශ්‍රාවක තෙමේ අතීතජන්මස්මරණය දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ පූර්වේනිවාසානුස්මෘතිය දන්නේ වේ නම්,
අනු. පා: භවත, එ කරුණින් ‘අතීතජන්මස්මරණ පිළිබඳ යථාභූතඥාන නම් වූ තථාගතබලය ශ්‍රාවකසාධාරණ යැ’ යනු කියැයුතු මැ යැ.
15. ප. පු: ශ්‍රාවක තෙමේ සත්ත්‍වයන්ගේ ච්‍යුති – උපපාත දන්නේ වේ ද?
ස. පටිඤ්ඤා: එසේ යැ.
අනු. ඨ: ඉදින් ශ්‍රාවක තෙමේ සත්ත්‍වයන්ගේ ච්‍යුති – උපපාත දන්නේ වේ නම්,
අනු. පා: භවත, එ කරුණින් ‘සත්ත්‍වයන්ගේ ච්‍යුති – උපපාත පිළිබඳ යථාභූතඥාන නම් වූ තථාගතබලය ශ්‍රාවකසාධාරණ යැ’ යනු කියැයුතු මැ යැ.
16. ප. පු: තථාගතයන් වහන්සේගේ ආස්‍රවයෝ ක්‍ෂීණ වූවාහු නො ද, ශ්‍රාවකයාගේත් ආස්‍රවයෝ ක්‍ෂීණ වූවාහු නො ද?
ස. පටිඤ්ඤා: එසේ යැ.
ප. පු: තථාගතයන් වහන්සේගේ වේවයි ශ්‍රාවකයාගේ වේවයි ආස්‍රවක්‍ෂය සමග ආස්‍රවක්‍ෂය හෝ විමුක්තිය සමග විමුක්තිය හෝ කිසි වෙනසෙක් ඇද්ද?
ස. වි: නැත.
අනු. ඨ: ඉදින් තථාගතයන් වහන්සේගේ වේවයි ශ්‍රාවකයාගේ වේවයි ආස්‍රවක්‍ෂය සමග ආස්‍රවක්‍ෂය හෝ විමුක්තිය සමග විමුක්තිය හෝ කිසි වෙනසෙක් නැත් නම්,
අනු. පා: භවත, එකරුණින් ‘ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවකසාධාරණ යැ’ යනු කියැයුතු මැ යැ.
17. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවකසාධාරණ වේ ද?
ස. පටිඤ්ඤා: එසේ යැ.
ප. අනු: ස්ථානාස්ථානයෙහි යථාභූතඥාන නම් වූ තථාගතබලය ශ්‍රාවකසාධාරණ වේ ද?
ස. පටි: එසේ නො කියැයුතු යැ …
18. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවකසාධාරණ වේ ද?
ස. පටිඤ්ඤා: එසේ යැ.
ප. අනු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ශ්‍රාවකසාධාරණ වේ ද?
ස. පටි: එසේ නො කියැයුතු යැ …
19. ප. පු: ස්ථානාස්ථානයෙහි යථාභූතඥාන නම් වූ තථාගතබලය ශ්‍රාවකඅසාධාරණ වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවකඅසාධාරණ වේ ද?
ස. පටි: එසේ නො කියැයුතු යැ …
20. ප. පු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ශ්‍රාවකඅසාධාරණ වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවකඅසාධාරණ වේ ද?
ස. පටි: එසේ නො කියැයුතු යැ …
21. ප. පු: ඉන්‍ද්‍රියපරාවරතා පිළිබඳ යථාභූතඥාන නම් වූ තථාගතබලය ශ්‍රාවකඅසාධාරණ වේ ද?
ස. පටිඤ්ඤා: එසේ යැ.
ප. අනු: ස්ථානාස්ථානයෙහි යථාභූතඥාන නම් වූ තථාගතබලය ශ්‍රාවක අසාධාරණ වේ ද?
ස. පටිඤ්ඤා: එසේ නො කියැයුතු යැ …
22. ප. පු: ඉන්‍ද්‍රියපරාවරතා පිළිබඳ යථාභූතඥාන නම් වූ තථාගතබලය ශ්‍රාවක අසාධාරණ වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවක අසාධාරණ වේ ද?
ස. පටි: එසේ නො කියැයුතු යැ …
23. ප. පු: ස්ථානාස්ථානයෙහි යථාභූතඥාන නම් වූ තථාගතබලය ශ්‍රාවකඅසාධාරණ වේ ද?
ස. පටිඤ්ඤා: එසේ යැ.
ප. අනු: ඉන්‍ද්‍රියපරාවරතා පිළිබඳ යථාභූතඥාන නම් වූ තථාගත බලය ශ්‍රාවක අසාධාරණ වේ ද?
ස. පටි: එසේ නො කියැයුතු යැ …
24. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ශ්‍රාවකසාධාරණ වේ ද?
ස. පටිඤ්ඤා: එසේ යැ.
ප. අනු: ඉන්‍ද්‍රියපරාවරතා පිළිබඳ යථාභූතඥාන නම් වූ තථාගතබලය ශ්‍රාවකසාධාරණ වේ ද?
ස. පු: එසේ නො කියැයුතු යැ …
**[‘හුදෙක් ආස්‍රවක්‍ෂයඥානය මැ ආර්‍ය්‍ය නො වෙයි, වැළිත් කැලැ මැ කී නවබලයෝ ද ආර්‍ය්‍යයහ’යි ලබ්ධි ගත් වාදීහු ඇත. අන්‍ධකනිකායවාසීන් සෙයිනි. උන්ගේ වාද බිඳුනට ‘අරියකථා’ එයි.]**
1. ස. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: මඟ යැ, ඵල යැ, නිවනැ, සෝවන්මඟ යැ, සෝවත්ඵල යැ, සෙදගැමිමඟ යැ, සෙදගැමිඵල යැ, අනගැමිමඟ යැ, අනගැමිඵල යැ, රහත්මඟ යැ, රහත්ඵල යැ, සීවටන, සම්‍යක්ප්‍රධාන යැ, ඍද්ධිපාද යැ, ඉන්‍ද්‍රිය යැ, බල යැ, බෝධ්‍යඞ්ග යැ යන මේ ආර්‍ය්‍ය වේ ද?
ප. පටි: එසේ නො කියැයුතු යැ …
2. ස. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: ශුන්‍යතාලම්බනය ආර්‍ය්‍ය වේ ද?
ප. පටි: එසේ නො කියැයුතු යැ …
3. ස. පු: ශුන්‍යතාලම්බනය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: ස්ථානාස්ථානත් මෙනෙහි කෙරේ ද, ශුන්‍යතාත් මෙනෙහි කෙරේ ද?
ප. පටි: එසේ නො කියැයුතු යැ …
4. ස. පු: ස්ථානාස්ථානත් මෙනෙහි කෙරේ ද, ශුන්‍යතාත් මෙනෙහි කෙරේ ද?
ප. පටිඤ්ඤා: එසේ යැ.
ස. අනු: ස්පර්‍ශයන් දෙදෙනකුන්ගේ චිත්තයන් දෙදෙනකුන්ගේ සමවධාන වේ ද?
ප. පටි: එසේ නො කියැයුතු යැ.
5. ස. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: අනිමිත්තාලම්බනය … අප්‍රණිහිතාලම්බනය ආර්‍ය්‍ය වේ ද?
ප. පටි: එසේ නො කියැයුතු යැ …
6. ස. පු: අප්‍රණිහිතාලම්බනය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: ස්ථානාස්ථානත් මෙනෙහි කෙරේ ද, අප්‍රණිහිතාලම්බනත් මෙනෙහි කෙරේ ද?
ප. පටි: එසේ නො කියැයුතු යැ …
7. ස. පු: ස්ථානාස්ථානත් මෙනෙහි කෙරේ ද, අප්‍රණිහිතාලම්බනත් මෙනෙහි කෙරේ ද?
ප. පටිඤ්ඤා: එසේ යැ.
ස. අනු: ස්පර්‍ශයන් දෙදෙනකුන්ගේ චිත්තයන් දෙදෙනකුන්ගේ සමවධාන වේ ද?
ප. පටි: එසේ නො කියැයුතු යැ …
8. ස. පු: ස්මෘතිප්‍රස්ථානයෝ ආර්‍ය්‍ය වූවාහුත් ශුන්‍යතාලම්බන වූවාහුත් වෙත් ද?
ප. පටිඤ්ඤා: එසේ යැ.
ස. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේත් ශුන්‍යතාලම්බන වූයේත් වේ ද?
ප. පටි: එසේ නො කියැයුතු යැ …
9. ස. පු: සීවටන්හු ආර්‍ය්‍ය වූවාහු අනිමිත්තාලම්බන වූවාහු … අප්‍රණිහිතාලම්බන වූවාහු වෙත් ද?
ප. පටිඤ්ඤා: එසේ යැ.
ස. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේත් අප්‍රණිහිතාලම්බන වූයේත් වේ ද?
ප. පටි: එසේ නො කියැයුතු යැ …
10. ස. පු: සම්‍යක්ප්‍රධානයෝ යැ, ඍද්ධිපාදයෝ යැ, ඉන්‍ද්‍රියයෝ යැ, බලයෝ යැ, බෝධ්‍යඞ්ගයෝ යැ, යන මොහු ආර්‍ය්‍ය වූවාහුත් ශුන්‍යතාලම්බන වූවාහුත් වෙත් ද?
ප. පටිඤ්ඤා: එසේ යැ.
ස. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේත් ශුන්‍යතාලම්බන වූයේත් වේ ද?
ප. පටි: එසේ නො කියැයුතු යැ …
11. ස. පු: බෝධ්‍යඞ්ගයෝ ආර්‍ය්‍ය වූවාහුත් අනිමිත්තාලම්බන වූවාහුත් … අප්‍රණිහිතාලම්බන වූවාහුත් වෙත් ද?
ප. පටිඤ්ඤා: එසේ යැ.
ස. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේත් අප්‍රණිහිතාලම්බන වූයේත් වේ ද?
ප. පටි: එසේ නො කියැයුතු යැ …
12. ස. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය යැ, ශුන්‍යතාලම්බන යැයි නො කියැයුතු වේ ද?
ප. පටිඤ්ඤා: එසේ යැ.
ස. අනු: සීවටන්හු ආර්‍ය්‍යයහ, ශුන්‍යතාලම්බනයහයි නො කියැයුතු වෙත් ද?
ප. පටි: එසේ නො කියැයුතු යැ …
13. ස. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය යැ, අනිමිත්තාලම්බන යැ … අප්‍රණිහිතාලම්බන යැ යි නො කියැයුතු වේ ද?
ප. පටිඤ්ඤා: එසේ යැ.
ස. අනු: සීවටන්හු ආර්‍ය්‍යයහ, අප්‍රණිහිතාලම්බනයහයි නො කියැයුතු වෙත් ද?
ප. පටි: එසේ නො කියැයුතු යැ …
14. ස. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය යැ, ශුන්‍යතාලම්බන යැ … අනිමිත්තාලම්බන යැ … අප්‍රණිහිතාලම්බන යැයි නො කියැයුතු වේ ද?
ප. පටිඤ්ඤා: එසේ යැ.
ස. අනු: සම්‍යක්ප්‍රධාන යැ … බෝධ්‍යඞ්ගයෝ යැ යන මොහු ආර්‍ය්‍යයහ, අප්‍රණිහිතාලම්බනයහයි නො කියැයුතු වේ ද?
ප. පටි: එසේ නො කියැයුතු යැ …
15. ස. පු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: මාර්‍ග යැ ඵල යැ නිර්‍වාණ යැ ශ්‍රෝතාපත්තිමාර්‍ග යැ ශ්‍රෝතාපත්තිඵල යැ … බෝධ්‍යඞ්ගයෝ යැ යන මේ ආර්‍ය්‍ය වේ ද?
ප. පටි: එසේ නො කියැයුතු යැ …
16. ස. පු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: ශුන්‍යතාලම්බන ආර්‍ය්‍ය වේ ද?
ප. පටි: එසේ නො කියැයුතු යැ …
17. ස. අනු: ශුන්‍යතාලම්බන ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: සත්ත්‍වයන්ගේ – ච්‍යුති උපපාතයත් මෙනෙහි කෙරේ ද, ශුන්‍යතාවත් මෙනෙහි කෙරේ ද?
ප. පටි: එසේ නො කියැයුතු යැ …
18. ස. පු: සත්ත්‍වයන්ගේ – ච්‍යුති උපපාතයත් මෙනෙහි කෙරේ ද, ශුන්‍යතාවත් මෙනෙහි කෙරේ ද?
ප. පටිඤ්ඤා: එසේ යැ.
ස. අනු: ස්පර්‍ශයන් දෙදෙනකුන්ගේ චිත්තයන් දෙදෙනකුන්ගේ සමවධාන ඇද්ද?
ප. පටි: එසේ නො කියැයුතු යැ …
19. ස. පු: සත්ත්‍වයන්ගේ – ච්‍යුති උපපාතයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: අනිමිත්තාලම්බනය … අප්‍රණිහිතාලම්බනය ආර්‍ය්‍ය වේ ද?
ප. පටිඤ්ඤා: එසේ නො කියැයුතු යැ …
20. ස. පු: අප්‍රණිහිතාලම්බනය ආර්‍ය්‍ය වේ ද?
ප. පටිඤ්ඤා: එසේ යැ.
ස. අනු: සත්ත්‍වයන්ගේ ච්‍යුති – උපපාතයත් මෙනෙහි කෙරේ ද, අප්‍රණිහිතයත් මෙනෙහි කෙරේ ද?
ප. පටි: එසේ නො කියැයුතු යැ …
21. ස. පු: සත්ත්‍වයන්ගේ ච්‍යුති – උපපාතයත් මෙනෙහි කෙරේ ද, අප්‍රණිහිතයත් මෙනෙහි කෙරේ ද?
ප. පටිඤ්ඤා: එසේ යැ.
ස. අනු: ස්පර්‍ශයන් දෙදෙනකුන්ගේ චිත්තයන් දෙදෙනකුන්ගේ සමවධාන ඇද්ද?
ප. පටි: එසේ නො කියැයුතු යැ …
22. ස. පු: සීවටන්හු ආර්‍ය්‍ය වූවාහු, ශුන්‍යතාලම්බන වූවාහු වෙත් ද … අනිමිත්තාලම්බන වූවාහු … අප්‍රණිහිතාලම්බන වූවාහු වෙත් ද?
ප. පටිඤ්ඤා: එසේ යැ.
ස. අනු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ අප්‍රණිහිතාලම්බන වූයේ වේ ද?
ප. පටි: එසේ නො කියැයුතු යැ …
23. ස. පු: සම්‍යක්ප්‍රධානය … බෝධ්‍යඞ්ගයෝ ආර්‍ය්‍ය වූවාහු ශුන්‍යතාලම්බන වූවාහු වෙත් ද … අනිමිත්තාලම්බන වූවාහු … අප්‍රණිහිතාලම්බන වූවාහු වෙත් ද?
ප. පටිඤ්ඤා: එසේ යැ.
ස. අනු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ අප්‍රණිහිතාලම්බන වූයේ වේ ද?
ප. පටි: එසේ නො කියැයුතු යැ …
24. ස. පු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වේ යයි නො කියැයුතු වේ ද … අනිමිත්තාලම්බන වූයේ … අප්‍රණිහිතාලම්බන වූයේ නො කියැයුතු වේ ද?
ප. පටිඤ්ඤා: එසේ යැ.
ස. අනු: සීවටන්හු ආර්‍ය්‍ය වූවාහු, අප්‍රණිහිතාලම්බනයහයි නො කියැයුතු වෙත් ද?
ප. පටි: එසේ නො කියැයුතු යැ …
25. ස. පු: සත්ත්‍වයන්ගේ – ච්‍යුති උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වූයේ නො කියැයුතු වේ ද? … අනිමිත්තාලම්බන වූයේ … අප්‍රණිහිතාලම්බන වූයේ නො කියැයුතු වේ ද?
ප. පටිඤ්ඤා: එසේ යැ.
ස. අනු: සම්‍යක්ප්‍රධානයෝ … බෝධ්‍යඞ්ගයෝ ආර්‍ය්‍ය වූවාහු නවක්තව්‍යාලම්බන වෙත් ද?
ප. පටි: එසේ නො කියැයුතු යැ …
26. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ස. පටිඤ්ඤා: එසේ යැ.
ප. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ස. පටි: එසේ නො කියැයුතු යැ …
27. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ස. පටිඤ්ඤා: එසේ යැ.
ප. අනු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වේ ද?
ස. පටි: එසේ නො කියැයුතු යැ …
28. ප. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ නො කියැයුතු වේ ද?
ස. පටි: එසේ නො කියැයුතු යැ …
29. ප. පු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ යයි නො කියැයුතු වේ ද?
ස. පටි: එසේ නො කියැයුතු යැ …
30. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වේ ද?
ස. පටිඤ්ඤා: එසේ යැ.
ප. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වේ ද?
ස. පටි: එසේ නො කියැයුතු යැ …
31. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ අනිමිත්තාලම්බන වේ ද … අප්‍රණිහිතාලම්බන වේ ද?
ස. පටිඤ්ඤා: එසේ යැ.
ප. අනු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේ අප්‍රණිහිතාලම්බන වේ ද?
ස. පටි: එසේ නො කියැයුතු යැ …
32. ප. පු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වූයේ වේ ද … අනිමිත්තාලම්බන වූයේ … අප්‍රණිහිතාලම්බන වූයේ වේ ද?
ස. පටිඤ්ඤා: එසේ යැ.
ප. අනු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ අප්‍රණිහිතාලම්බන වූයේ වේ ද?
ස. පටි: එසේ නො කියැයුතු යැ …
33. ප. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වූයේ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වූයේ යයි නො කියැයුතු වේ ද?
ස. පටි: එසේ නො කියැයුතු යැ …
34. ප. පු: ස්ථානාස්ථානයෙහි යථාභූතඥාන නම් වූ තථාගතබලය ආර්‍ය්‍ය වූයේ අනිමිත්තාලම්බන වූයේ යයි නො කියැයුතු වේ ද … අප්‍රණිහිතාලම්බන වූයේ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ අප්‍රණිහිතාලම්බන වූයේ යයි නො කියැයුතු වේ ද?
ස. පටි: එසේ නො කියැයුතු යැ …
35. ප. පු: සත්ත්‍වයන්ගේ ච්‍යුති – උපපාතයෙහි යථාභූතඥාන නම් වූ තථාගතබලය ආර්‍ය්‍ය වූයේ ශුන්‍යතාලම්බන වූයේ යයි නො කියැයුතු වේ ද … අනිමිත්තාලම්බන වූයේ යයි … අප්‍රණිහිතාලම්බන වූයේ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: ආස්‍රවක්‍ෂයෙහි යථාභූතඥාන නම් වූ තථාගතබලය ආර්‍ය්‍ය වූයේ අප්‍රණිහිතාලම්බන වූයේ යයි නො කියැයුතු වේ ද?
ස. පටි: එසේ නො කියැයුතු යැ …
**[පුහුන් රාග ඇති චිත්තයනට විමුක්තිප්‍රයෝජන නම් නැත. මල ගත් වස්ත්‍රයෙක් සෝදනු ලබනුයේ මලයෙන් මිදෙන්නේ වේ ද, එපරිදි රාග සහිත චිත්තය රාගයෙන් මිදෙන්නේ යයි ලබ්ධි ගත් වාදීහු ඇත. අන්‍ධකනිකාය වාසීන් සෙයිනි. උන් සඳහා විමුක්තිකථා එයි.]**
1. ස.පු: රාග සහිත සිත මිදේ ද?
ප. පටිඤ්ඤා: එසේ යැ.
ස. අනු: රාග සහගත රාග සහජාත රාග සංසෘෂ්ට රාගසම්ප්‍රයුක්ත රාගසහභූ රාගානුපරිවර්තී අකුශල වූ ලෞකික වූ සාස්‍රව වූ සංයෝජනයට හිත වු ග්‍රන්‍ථයෙන් ගෙතියයුතු වූ සසරවට ගැලෙන යෝගයෙන් යෙදෙන නීවරණයට හිත වූ පරාමෘෂ්ට වූ උපාදානයනට හිත වූ සාංක්ලේශික වූ සිත මිදේ ද?
ප. පටි: එසේ නො කියැයුතු යැ …
2. ස.පු: ස්පර්‍ශ සහිත චිත්තය මිදෙයි, ස්පර්‍ශය හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: සරාග චිත්තය මිදෙයි, රාගය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
3. ස.පු: සවේදන චිත්තය … සසංඥ චිත්තය … සචේතන චිත්තය … සසංඥ චිත්තය මිදෙයි, සංඥාව හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: සරාග චිත්තය මිදෙයි, රාගය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
4. ස.පු: සස්පර්‍ශ සරාග චිත්තය මිදෙයි, ස්පර්‍ශය හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: රාගය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
5. ස. පු: සවේදන සරාග … සසංඥ සරාග … සචේතන සරාග … සසංඥ සරාග චිත්තය මිදෙයි, සංඥාව හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: රාගය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
6. ස.පු: සදෝෂ චිත්තය මිදේ ද?
ප. පටිඤ්ඤා: එසේ යැ.
ස. අනු: දෝෂ සහගත දෝෂ සහජාත දෝෂ සංසෘෂ්ට දෝෂසහභූ දොෂානුපරිවර්තී අකුශල වූ ලෞකික වූ සාස්‍රව වූ සංයෝජනයට හිත වූ ග්‍රන්‍ථයෙන් ගෙතුණු සසරවට ගැලෙන යෝගයෙන් යෙදෙන නීවරණයට හිත වූ පරාමෘෂ්ට වූ උපාදානයට හිත වූ සාංක්ලේශික වූ චිත්තය මිදේ ද?
ප. පටි: එසේ නො කියැයුතු යැ …
7. ස. පු: සස්පර්‍ශචිත්තය මිදෙයි, ස්පර්‍ශය හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: සදෝෂ චිත්තය මිදෙයි, ද්වේෂය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
8. ස. පු: සවේදන … සසංඥ … සචේතන … සසංඥ චිත්තය මිදෙයි, සංඥාව හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: සදෝෂචිත්තය මිදෙයි, ද්වේෂය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
9. ස. පු: සස්පර්‍ශ සද්වේෂ චිත්තය මිදෙයි, ස්පර්‍ශය හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: සද්වේෂ චිත්තය මිදෙයි, ද්වේෂය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
10. ස. පු: සවේදන සද්වේෂ … සසංඥ සද්වේෂ … සචේතන සද්වේෂ … සසංඥ සද්වේෂ චිත්තය මිදෙයි, සංඥා හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: ද්වේෂය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
11. ස. පු: සමෝහචිත්තය මිදේ ද?
ප. පටිඤ්ඤා: එසේ යැ.
ස. අනු: මෝහ සහගත මෝහ සහජාත මෝහ සංසෘෂ්ට මෝහ සම්ප්‍රයුක්ත මොහසහභූ මෝහානුපරිවර්තී අකුශල වූ ලෞකික වූ සාස්‍රව වූ සංයෝජනයට හිත වූ ග්‍රන්‍ථයෙන් ගෙතෙන සසරවට ගැලෙන යෝගයෙන් යෙදෙන නීවරණිය වූ පරාමෘෂ්ට වූ උපාදානයට හිත වූ සාංක්ලේශික වූ චිත්තය මිදේ ද?
ප. පටි: එසේ නො කියැයුතු යැ …
12. ස. පු: ස්පර්‍ශ සහිත චිත්තය මිදෙයි, ස්පර්‍ශය හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: මෝහ සහිත චිත්තය මිදෙයි, මෝහය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
13. ස. පු: සවේදන … සසංඥ … සචේතන … සසංඥචිත්තය මිදෙයි, සංඥා හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: සමෝහචිත්තය මිදෙයි, මෝහය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
14. ස. පු: සස්පර්‍ශ සමෝහචිත්තය මිදෙයි, ස්පර්‍ශය හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: මෝහය හා චිත්තය හා දෙදෙන මිදෙත් ද?
ප. පටි: එසේ නො කියැයුතු මැ යැ …
15. ස. පු: සවේදන සමෝහ … සසංඥ සමෝහ … සචේතන සමෝහ … සසංඥ සමෝහචිත්තය මිදෙයි. සංඥා හා චිත්තය හා දෙදෙන මිදෙත් ද?
ප. පටිඤ්ඤා: එසේ යැ.
ස. අනු: මෝහය හා චිත්තය හා දෙදෙන මිදෙත් ද?
ප. පටි: එසේ නො කියැයුතු යැ …
16. ප. පු: ‘සරාග සද්වේෂ සමෝහචිත්තය මිදේ’ යයි නො කියැයුතු ද?
ස. පටිඤ්ඤා: එසේ යැ.
ප. අනු: වීතරාග වීතද්වේෂ වීතමෝහ නික්ලේශචිත්තය මිදේ ද?
ස. පටි: එසේ නො කියැයුතු යැ …
අනු. ආ: එකරුණින් ‘සරාග සද්වේෂ සමෝහචිත්තය මිදේ’ යයි නො කියැයුතු යැ.
**[විෂ්කම්භණ විමුක්තීන් විමුක්ත වූ චිත්තය මාර්‍ගක්‍ෂණයෙහි දි සමුච්ඡේදවිමුක්තීන් විමුච්‍යමාන නම් වෙති’යි ගත් ලබ්ධි බිඳුනට විමුච්‍යමානකථා එයි.]**
1. ස. පු: විමුක්ත වූ චිත්තය (මාර්‍ගක්‍ෂණයෙහි දී) විමුච්‍යමාන වේ ද?
ප. පටිඤ්ඤා: එසේ යැ.
ස. අනු: එකදෙශයක් විමුක්ත වේ ද, එකදෙශයක් අවිමුක්ත වේ ද?
ප. පටි: එසේ නො කියැයුතු යැ …
2. ස. පු: එකදෙශයක් විමුක්ත වේ ද, එකදෙශයක් අවිමුක්ත වේ ද?
ප. පටිඤ්ඤා: එසේ යැ.
ස. අනු: එකදෙශයක් සෝවන් වූයේ එකදෙශයක් සෝවන් නො වූයේ එකදෙශයක් සෝතාපත්තිඵලප්‍රාප්ත වූයේ ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ උපයා වාස කෙරේ ද, නාමකයින් ස්පර්‍ශ කොට වාස කෙරේ ද, එකදෙශයක් නාමකයින් ස්පර්‍ශ නො කොට වාස කෙරේ ද, සත්තක්ඛත්තුපරම වූයේ කොලංකොල වූයේ ඒකබීජී වූයේ, බුදුන් කෙරෙහි අවෙත්‍යප්‍රසාදයෙන් සමන්‍වාගත වූයේ, ධර්‍මය කෙරෙහි … සඞ්ඝයා කෙරෙහි … ආර්‍ය්‍යකාන්ත ශීලයෙන් සමන්‍වාගත වූයේ, එකදෙශයක් ආර්‍ය්‍යකාන්ත ශීලයෙන් සමන්‍වාගත නො වූයේ වාස කෙරේ ද?
ප. පටි: එසේ නො කියැයුතු යැ …
3. ස. පු: එකදෙශයක් විමුක්ත වූයේ එකදෙශයක් අවිමුක්ත වූයේ වේ ද?
ප. පටිඤ්ඤා: එසේ යැ.
ස. අනු: එකදෙශයක් සකෘදාගාමී වූයේ එකදෙශයක් සකෘදාගාමී නො වූයේ එකදෙශයක් සකෘදාගාමී ඵලප්‍රාප්ත වූයේ ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ උපයා වාස කෙරේ ද, නාමකයින් ස්පර්‍ශ කොට වාස කෙරේ ද, එකදෙශයක් නාමකයින් ස්පර්‍ශ නො කොට වාස කෙරේ ද?
ප. පටි: එසේ නො කියැයුතු යැ …
4. ස. පු: එකදෙශයක් විමුක්ත වේ ද, එකදෙශයක් අවිමුක්ත වේ ද?
ප. පටිඤ්ඤා: එසේ යැ.
ස. අනු: එකදෙශයක් අනාගාමී වූයේ එකදෙශයක් අනාගාමී නො වූයේ එකදෙශයක් අනාගාමී ඵලප්‍රාප්ත වූයේ ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ උපයා වාස කෙරේ ද, නාමකයින් ස්පර්‍ශ කොට වාස කෙරේ ද, එකදෙශයක් නාමකයින් ස්පර්‍ශ නො කොට වාස කෙරේ ද, එකදෙශයක් අන්තරාපරිනිබ්බායී වූයේ උපහච්චපරිනිබ්බායී වූයේ අසඞ්ඛාරපරිනිබ්බායී වූයේ සසඞ්ඛාරපරිනිබ්බායී වූයේ උද්ධංසෝතඅකනිට්ඨගාමී වූයේ වේ ද, එකදෙශයක් උද්ධංසෝතඅකනිට්ඨගාමී නො වූයේ වේ ද?
ප. පටි: එසේ නො කියැයුතු යැ …
5. ස. පු: එකදෙශයක් විමුක්ත වේ ද, එකදෙශයක් අවිමුක්ත වේ ද?
ප. පටිඤ්ඤා: එසේ යැ.
ස. අනු: එකදෙශයක් අර්‍හත් වූයේ එකදෙශයක් අර්‍හත් නො වූයේ එකදෙශයක් අර්‍හත්ඵලප්‍රාප්ත වූයේ ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ උපයා වාස කෙරේ ද, නාමකයින් ස්පර්‍ශ කොට වාස කෙරේ ද, එකදෙශයක් නාමකයින් ස්පර්‍ශ නො කොට වාස කෙරේ ද, එකදෙශයක් වීතරාග වූයේ වීතදෝස වූයේ වීතමෝහ වූයේ … එකදෙශයක් සාක්‍ෂාත්කර්‍තව්‍යය සාක්‍ෂාත්කෘත වූයේ එකදෙශයක් සාක්‍ෂාත්කර්‍තව්‍යය සාක්‍ෂාත්කෘත නො වූයේ වේ ද?
ප. පටි: එසේ නො කියැයුතු යැ …
6. ස. පු: විමුක්තචිත්තය විමුච්‍යමාන වේ ද?
ප. පටිඤ්ඤා: එසේ යැ.
ස. අනු: උත්පාදක්‍ෂණයෙහි විමුක්ත වූයේ භවාඞ්ගක්‍ෂණයෙහි විමුක්ත වූයේ වේ ද?
ප. පටි: එසේ නො කියැයුතු යැ …
7. ප. පු: ‘විමුක්තචිත්තය විමුච්‍යමාන වෙති’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: “මෙසේ දන්නා මෙසේ දක්නා ඔහුගේ සිත කාමාස්‍රව කෙරෙනුදු මිදෙයි, සිත භවාස්‍රව කෙරෙනුදු මිදෙයි, සිත අවිද්‍යාස්‍රව කෙරෙනුදු මිදේ” යයි භාග්‍යවතුන් වහන්සේ විසින් වදාරන ලද සූත්‍රාන්තයෙක් ඇත්තේ මැ නො?
ස. පටිඤ්ඤා: එසේ යැ.
අනු. ආ: එකරුණින් ‘විමුක්තචිත්තය විමුච්‍යමාන වෙයි.
8. ස. පු: විමුක්තචිත්තය විමුච්‍යමාන වේ ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් වදාරන ලද්දේ මැ නො? “හේ මෙසේ සමාහිත සිත – පරිශුද්ධ වත් මැ පර්‍ය්‍යවදාත වත් මැ අනඞ්ගණ වත් මැ විගතෝපක්ලේශ වත් මැ මෘදු වත් මැ කර්‍මණ්‍ය වත් මැ ස්ථිත වත් මැ නිශ්චලප්‍රාප්ත වත් මැ ආස්‍රවක්‍ෂයඥානය පිණිස සිත නතු කෙරෙති” යි වදාළ සූත්‍රාන්තයෙක් ඇත්තේ මැ නු?
ප. පටිඤ්ඤා: එසේ යැ.
අනු. ආ: එකරුණින් ‘විමුක්තචිත්තය විමුච්‍යමාන වෙති’ යි නො කියැයුතු යැ.
9. ස. පු: විමුච්‍යමාන චිත්තයෙක් ඇද්ද?
ප. පටිඤ්ඤා: එසේ යැ.
ස. අනු: රජ්‍යමාන දූෂ්‍යමාන මුහ්‍යමාන ක්ලිශ්‍යමාන චිත්තයෙක් ඇද්ද?
ප. පටි: එසේ නො කියැයුතු යැ …
ස. අනු: රක්ත වූයේ මැ අරක්ත වූයේ ත්, දුෂ්ට වූයේ මැ අදුෂ්ට වූයේත්, මූඪ වූයේ මැ අමූඪ වූයේත්, ඡින්න වූයේ මැ අච්ඡින්න වූයේත්, භින්න වූයේ මැ අභින්න වූයේත්, කෘත වූයේ මැ අකෘත වූයේත් නො වේ ද?
ප. පටිඤ්ඤා: එසේ යැ.
අනු. ඨ: ඉදින් රක්ත වූයේ මැ අරක්ත වූයේත් දුෂ්ට වූයේ මැ අදුෂ්ට වූයේත් මූඪ වූයේ මැ අමූඪ වූයේත් ඡින්න වූයේ මැ අච්ඡින්න වූයේත් භින්න වූයේ මැ අභින්න වූයේත් කෘත වූයේ මැ අකෘත වූයේත් වේ නම්,
අනු. පා: භවත, ‘විමුච්‍යමානචිත්තයෙක් ඇති’ යි නො කියැයුතු මැ යැ.
**[මාර්‍ගක්‍ෂණයෙහි ක්ලේශසමුදාචාර නැතියෙන් ‘අෂ්ටමක වූ ශ්‍රෝතාපත්තිමාර්‍ගස්ථ පුද්ගලයාගේ පර්‍ය්‍යුත්‍ථානයෝ දෙදෙනෙක් ඇති’යි ලබ්ධිගත් වාදීහු ඇත. අන්‍ධක සමමිතිය නිකායවාසීන් සෙයිනි. උන්ගේ වාද බිඳුනට අෂ්ටමකකථා එයි.]**
1. ස. පු: අෂ්ටමකපුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ. (මාර්‍ගක්‍ෂණයෙහි පටන් දෘෂ්ටිඅනුත්පත්ති පැනෙනුයෙන් කළ ප්‍රතිඥා යි.)
ස. අනු: අෂ්ටමකපුද්ගලයා ශ්‍රෝතාපන්න වූයේ, ශ්‍රොතාපත්තිඵලප්‍රාප්ත වූයේ ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ එයට පැමිණ වාස කෙරේ ද, නාමකයින් ස්පර්‍ශ කොට වාස කෙරේ ද? (දෘෂ්ටි නම් ශ්‍රෝතාපන්නයාහට මැ ප්‍රහීණ යි. මාර්‍ගස්ථයාහට නො වෙයි. එයින් කළ අනුයෝගයි.)
ප. පටි: එසේ නො කියැයුතු යැ …
2. ස. පු: අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමකපුද්ගලයා ශ්‍රෝතාපන්න වූයේ ශ්‍රොතාපත්තිඵලප්‍රාප්ත වූයේ … නාමකයින් ස්පර්‍ශ කොට වාස කෙරේ ද?
ප. පටි: එසේ නො කියැයුතු යැ …
3. ස. පු: අෂ්ටමකපුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා : එසේ යැ.
ස. අනු: අෂ්ටමකපුද්ගලයාගේ දෘෂ්ටිඅනුශය ප්‍රහීණ වේ ද?
ප. පටි: එසේ නො කියැයුතු යැ … (‘අනුශය නම් පර්‍ය්‍යුත්‍ථානයෙන් අනෙකෙකි’යි පරවාදීන්ගේ ලබ්ධි වෙයි. එයින් කළ ප්‍රතික්‍ෂේප යි.)
4. ස. පු: අෂ්ටමකපුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමකපුද්ගලයාගේ විචිකිත්සානුශය ශීලව්‍රතපරාමර්‍ශානුශය ප්‍රහීණ වේ ද?
ප. පටි: එසේ නො කියැයුතු යැ … (ශීලව්‍රතපරාමර්‍ශපර්‍ය්‍යුත්‍ථාන නමින් ව්‍යවහාරයෙක් නැත. එයින් කළ ප්‍රතික්‍ෂේප යි.)
5. ස. පු: අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාගේ විචිකිත්සානුශය ප්‍රහීණ වේ ද?
ප. පටි: එසේ නො කියැයුතු යැ …
6. ස. පු: අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාගේ දෘෂ්ටිඅනුශය ශීලව්‍රතපරාමර්‍ශානුශය ප්‍රහීණ වේ ද?
ප. පටි: එසේ නො කියැයුතු යැ …
7. ස. පු: අෂ්ටමක පුද්ගලයාගේ දෘෂ්ටිඅනුශය අප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන අප්‍රහීණ වේ ද?
ප. පටි: එසේ නො කියැයුතු යැ …
8. ස. පු: අෂ්ටමක පුද්ගලයාගේ දෘෂ්ටිඅනුශය අප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන අප්‍රහීණ වේ ද?
ප. පටි: එසේ නො කියැයුතු යැ …
9. ස. පු: අෂ්ටමක පුද්ගලයාගේ විචිකිත්සානුශය ශීලව්‍රතපරාමර්‍ශ අප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන අප්‍රහීණ වේ ද?
ප. පටි: එසේ නො කියැයුතු යැ …
10. ස. පු: අෂ්ටමක පුද්ගලයාගේ ශීලව්‍රතපරාමර්‍ශ අප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන අප්‍රහීණ වේ ද?
ප. පටි: එසේ නො කියැයුතු යැ …
11. ස. පු: අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයා විසින් දෘෂ්ටිපර්‍ය්‍යුත්‍ථාන ප්‍රහාණය පිණිස මාර්‍ගය භාවිත වේ ද?
ප. පටි: එසේ නො කියැයුතු යැ … (තත්ක්‍ෂණයෙහි වර්‍තමාන වශයෙන් භාවනා කරත් මිස භාවිත නො වනුයෙන් කළ ප්‍රතික්‍ෂේප යි.)
12. ස. පු: අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයා විසින් දෘෂ්ටිපර්‍ය්‍යුත්‍ථාන ප්‍රහාණය පිණිස සීවටන්හු භාවිත වෙත් ද? … සම්‍යක්ප්‍රධානයෝ … බෝධ්‍යඞ්ගයෝ භාවිත වෙත් ද?
ප. පටි: එසේ නො කියැයුතු යැ …
13. ස. පු: අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන ප්‍රහීණ වේ ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයා විසින් විචිකිත්සාපර්‍ය්‍යුත්‍ථාන ප්‍රහාණය පිණිස මාර්‍ගය භාවිත වේ ද … බෝධ්‍යඞ්ගයෝ භාවිත වෙත් ද?
ප. පටි: එසේ නො කියැයුතු යැ …
14. ස. පු: අෂ්ටමක පුද්ගලයා විසින් දෘෂ්ටිපර්‍ය්‍යුත්‍ථාන ප්‍රහාණය පිණිස මාර්‍ගය භාවිත වේ ද?
ප. පටිඤ්ඤා: එසේ යැ.
ස. අනු: ලෞකික වූ සාස්‍රව වූ … සාංක්ලේශික වූ අමාර්‍ගයෙන් ප්‍රහීණ වේ ද?
ප. පටි: එසේ නො කියැයුතු යැ … (ප්‍රථමමාර්‍ගයෙන් මැ ප්‍රහාණ භාවය ගෙන කළ ප්‍රතික්‍ෂේප යි. ඉදින් අමාර්‍ගයෙන් ප්‍රහීණ වේ නම් ගෝත්‍රභූපුද්ගලාදීනට ද ප්‍රහීණභාවය පැමිණේ.)
15. ස. පු: අෂ්ටමක පුද්ගලයා විසින් දෘෂ්ටිපර්‍ය්‍යුත්‍ථානප්‍රහාණය පිණිස සීවටන්හු අභාවිත වෙත් ද … බෝධ්‍යඞ්ගයෝ අභාවිත වෙත් ද?
ප. පටිඤ්ඤා: එසේ යැ.
ස. අනු: ලෞකික වූ සාස්‍රව වූ සාංක්ලේශික වූ අමාර්‍ගයෙන් ප්‍රහීණ වේ ද?
ප. පටි: එසේ නො කියැයුතු යැ …
16. ස. පු: අෂ්ටමක පුද්ගලයා විසින් විචිකිත්සාපර්‍ය්‍යුත්‍ථාන ප්‍රහාණය පිණිස මාර්‍ගය අභාවිත වේ ද … සීවටන්හු … සම්‍යක්ප්‍රධානයෝ … බෝධ්‍යඞ්ගයෝ අභාවිත වෙත් ද?
ප. පටිඤ්ඤා: එසේ යැ.
ස. අනු: ලෞකික වූ සාස්‍රව වූ … සාංක්ලේශික වූ අමාර්‍ගයෙන් ප්‍රහීණ වේ ද?
ප. පටි: එසේ නො කියැයුතු යැ …
17. ප. පු: ‘අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ යැ’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: උපදනේ වේ ද?
ස. වි: නූපදනේ යැ.
අනු. ඨ: ඉදින් නූපදනේ වේ නම්,
අනු. පා: භවත, එකරුණින් ‘අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන ප්‍රහීණ යැ’යි කියැයුතු මැ යැ.
18. ප. පු: ‘අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන ප්‍රහීණ යැ’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: උපදනේ වේ ද?
ස. වි: නූපදනේ යැ.
අනු. ඨ: ඉදින් නූපදනේ වේ නම්,
අනු. පා: භවත, එකරුණින් ‘අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන ප්‍රහීණ යැ’යි කියැයුතු මැ යැ.
19. ස. පු: ‘අෂ්ටමක පුද්ගලයාහට දෘෂ්ටිපර්‍ය්‍යුත්‍ථාන නූපදනේ යැ යනු හේතු කොට ගෙන ‘ප්‍රහීණ යැ’යි කියහි?
ප. පටිඤ්ඤා: එසේ යැ.
ස. අනු: ‘අෂ්ටමක පුද්ගලයාගේ දෘෂ්ටිඅනුශය නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටි: එසේ නො කියැයුතු යැ …
20. ස. පු: ‘අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටිඤ්ඤා: එසේ යැ.
ස. අනු: ‘අෂ්ටමක පුද්ගලයාගේ විචිකිත්සානුශය ශීලව්‍රතපරාමර්‍ශ නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටි: එසේ නො කියැයුතු යැ …
21. ස. පු: ‘අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටිඤ්ඤා: එසේ යැ.
ස. අනු: ‘අෂ්ටමක පුද්ගලයාගේ විචිකිත්සානුශය … ශීලව්‍රතපරාමර්‍ශ නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටි: එසේ නො කියැයුතු යැ …
22. ස. පු: ‘අෂ්ටමක පුද්ගලයාගේ දෘෂ්ටිපර්‍ය්‍යුත්‍ථාන නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටිඤ්ඤා: එසේ යැ.
ස. අනු: ‘ගෝත්‍රභූ පුද්ගලයාගේ දෘෂ්ටිපර්‍ය්‍යුත්‍ථාන නූපදනේ යැ’ යනු හේතු කොටගෙන ‘ඒ ප්‍රහීණ යැ’යි කියහි?
ප. පටි: එසේ නො කියැයුතු යැ …
23. ස. පු: ‘අෂ්ටමක පුද්ගලයාගේ විචිකිත්සාපර්‍ය්‍යුත්‍ථාන නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටිඤ්ඤා: එසේ යැ.
ස. අනු: ‘ගෝත්‍රභූ පුද්ගලයාගේ විචිකිත්සාපර්‍ය්‍යුත්‍ථාන නූපදනේ යැ’ යනු හේතු කොට ගෙන ‘ඒ ප්‍රහීණ යැ’යි කියහි?
ප. පටි: එසේ නො කියැයුතු යැ …
**[‘අෂ්ටමක පුද්ගල තෙමේ මාර්‍ගක්‍ෂණයෙහි දී ශ්‍රද්ධා ආදි ඉඳුරන් ලබන්නේ නම් වෙයි. ඔහු විසින් තත්ක්‍ෂණයෙහි ඉඳුරෝ ප්‍රතිලබ්ධ වූවාහු නොවෙති’යි ලබ්ධි ගත් වාදීහු ඇත. අන්‍ධක නිකායවාසීන් සෙයිනි. උන්ගේ වාද බිඳුනට අෂ්ටමක ඉන්‍ද්‍රියකථා එයි.]**
1. ස. පු: අෂ්ටමක පුද්ගලයාහට ශ්‍රද්ධේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ශ්‍රද්ධා නැද්ද?
ප. පටි: එසේ නො කියැයුතු යැ … (ශ්‍රද්ධේන්‍ද්‍රිය කෙරෙන් ශ්‍රද්ධායෙහි නානාත්‍වය සලකා කළ ප්‍රතික්‍ෂේප යි.)
2. ස. පු: අෂ්ටමක පුද්ගලයාහට වීර්‍ය්‍යෙන්‍ද්‍රිය නැද්ද … ස්මෘතීන්‍ද්‍රිය නැද්ද … සමාධීන්‍ද්‍රිය නැද්ද … ප්‍රඥේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ප්‍රඥා නැද්ද?
ප. පටි: එසේ නො කියැයුතු යැ …
3. ස. පු: අෂ්ටමක පුද්ගලයාට ශ්‍රද්ධා ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ශ්‍රද්ධේන්‍ද්‍රිය ඇද්ද?
ප. පටි: එසේ නො කියැයුතු යැ …
4. ස. පු: අෂ්ටමක පුද්ගලයාට වීර්‍ය්‍යය ඇද්ද … ස්මෘතිය ඇද්ද … සමාධි ඇද්ද … ප්‍රඥා ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ප්‍රඥේන්‍ද්‍රිය ඇද්ද?
ප. පටි: එසේ නො කියැයුතු යැ …
5. ස. පු: අෂ්ටමක පුද්ගලයාට මනස ඇද්ද, මනින්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ශ්‍රද්ධා ඇද්ද ශ්‍රද්ධේන්‍ද්‍රිය ඇද්ද?
ප. පටි: එසේ නො කියැයුතු යැ …
6. ස. පු: අෂ්ටමක පුද්ගලයාට මනස ඇද්ද, මනින්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ප්‍රඥා ඇද්ද, ප්‍රඥේන්‍ද්‍රිය ඇද්ද?
ප. පටි: එසේ නො කියැයුතු යැ …
7. ස. පු: අෂ්ටමක පුද්ගලයාට සෞමනස්‍ය ඇද්ද? සෞමනස්‍යෙන්‍ද්‍රිය ඇද්ද, ජීවිත ඇද්ද, ජීවිතේන්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ශ්‍රද්ධා ඇද්ද, ශ්‍රද්ධේන්‍ද්‍රිය ඇද්ද?
ප. පටි: එසේ නො කියැයුතු යැ …
8. ස. පු: අෂ්ටමක පුද්ගලයාට ජීවිත ඇද්ද, ජීවිතේන්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට ප්‍රඥා ඇද්ද, ප්‍රඥේන්‍ද්‍රිය ඇද්ද?
ප. පටි: එසේ නො කියැයුතු යැ …
9. ස. පු: අෂ්ටමක පුද්ගලයාට ශ්‍රද්ධා ඇද්ද, ශ්‍රද්ධේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට මනස ඇද්ද, මනින්‍ද්‍රිය නැද්ද?
ප. පටි: එසේ නො කියැයුතු යැ …
10. ස. පු: අෂ්ටමක පුද්ගලයාට ශ්‍රද්ධා ඇද්ද, ශ්‍රද්ධේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට සෞමනස්‍ය ඇද්ද, සෞමනස්‍යෙන්‍ද්‍රිය නැද්ද, … ජීවිත ඇද්ද, ජීවිතේන්‍ද්‍රිය නැද්ද?
ප. පටි: එසේ නො කියැයුතු යැ …
11. ස. පු: අෂ්ටමක පුද්ගලයාහට ප්‍රඥා ඇද්ද, ප්‍රඥේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාට මනස ඇද්ද, මනින්‍ද්‍රිය නැද්ද, … සෞමනස්‍ය ඇද්ද, සෞමනස්‍යෙන්‍ද්‍රිය නැද්ද … ජීවිත ඇද්ද, ජීවිතේන්‍ද්‍රිය නැද්ද?
ප. පටි: එසේ නො කියැයුතු යැ …
12. ස. පු: අෂ්ටමක පුද්ගලයාහට ශ්‍රද්ධේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගල සැදැහැ නැත්තේ වේ ද?
ප. පටි: එසේ නො කියැයුතු යැ …
13. ස. පු: අෂ්ටමක පුද්ගලයාහට වීර්‍ය්‍යෙන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගල කුසීත වූයේ හීනවීර්‍ය්‍ය වූයේ වේ ද?
ප. පටි: එසේ නො කියැයුතු යැ …
14. ස. පු: අෂ්ටමක පුද්ගලයාහට ස්මෘතීන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගල මුෂිතස්මෘති වූයේ සමප්‍රඥාන නැත්තේ වේ ද?
ප. පටි: එසේ නො කියැයුතු යැ …
15. ස. පු: අෂ්ටමක පුද්ගලයාහට සමාධීන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගල සමාහිත නො වූයේ විභ්‍රාන්තචිත්ත ඇතියේ වේ ද?
ප. පටි: එසේ නො කියැයුතු යැ …
16. ස. පු: අෂ්ටමක පුද්ගලයාහට ප්‍රඥේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගල දුෂ්ප්‍රාඥ වූයේ කෙළතොලු වූයේ වේ ද?
ප. පටි: එසේ නො කියැයුතු යැ …
17. ස. පු: අෂ්ටමක පුද්ගලයාහට ශ්‍රද්ධා ඇත. ඒ ශ්‍රද්ධා ද නෛර්‍ය්‍යාණික වේ ද?
ප. පටිඤ්ඤා: එසේ යැ.
අනු. ඨ: ඉදින් අෂ්ටමක පුද්ගලයාහට ශ්‍රද්ධා ඇත් නම්, ඒ ශ්‍රද්ධාත් නෛර්‍ය්‍යාණික වූ නම්,
අනු. පා: භවත ‘අෂ්ටමක පුද්ගලයාහට ශ්‍රද්ධේන්‍ද්‍රිය නැති’යි නො කියැයුතු මැ යැ.
18. ස. පු: අෂ්ටමක පුද්ගලයාහට වීර්‍ය්‍යය ඇත. ඒ වීර්‍ය්‍යයත් නෛර්‍ය්‍යාණික වේ ද … ස්මෘති ඇත, ඒ ස්මෘතියත් නෛර්‍ය්‍යාණික වේ ද … සමාධි ඇත, ඒ සමාධියත් නෛර්‍ය්‍යාණික වේ ද … ප්‍රඥා ඇත, ඒ ප්‍රඥාත් නෛර්‍ය්‍යාණික වේ ද?
ප. පටිඤ්ඤා: එසේ යැ.
අනු. ඨ: ඉදින් අෂ්ටමක පුද්ගලයාහට ප්‍රඥා ඇත් නම්, ඒ ප්‍රඥාවත් නෛර්‍ය්‍යාණික වූ නම්,
අනු. පා: භවත ‘අෂ්ටමක පුද්ගලයාහට ප්‍රඥේන්‍ද්‍රිය නැති’යි නො කියැයුතු මැ යැ.
19. ස. පු: සකෘදාගාමිඵල ප්‍රත්‍යක්‍ෂ කරනු පිණිස ප්‍රතිපන්න පුද්ගලයාහට ශ්‍රද්ධා ඇත. ශ්‍රද්ධේන්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාහට ශ්‍රද්ධා ඇත. ශ්‍රද්ධේන්‍ද්‍රිය ඇද්ද?
ප. පටි: එසේ නො කියැයුතු යැ …
20. ස. පු: සෙදගැමිඵල පසක් කරන්නට පිළිපන් පුඟුල්හට ප්‍රඥා ඇත. ප්‍රඥේන්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාහට ප්‍රඥා ඇත. ප්‍රඥේන්‍ද්‍රිය ඇද්ද?
ප. පටි: එසේ නො කියැයුතු යැ …
21. ස. පු: අනාගාමිඵල ප්‍රත්‍යක්‍ෂ කරන්නට ප්‍රතිපන්න පුද්ගලයාහට … අර්‍හත්ත්‍වය ප්‍රත්‍යක්‍ෂ කරන්නට පිළිපන් පුද්ගලයාහට ශ්‍රද්ධා ඇත. ශ්‍රද්ධේන්‍ද්‍රිය ඇද්ද ... ප්‍රඥා ඇත. ප්‍රඥේන්‍ද්‍රිය ඇද්ද?
ප. පටිඤ්ඤා: එසේ යැ.
ස. අනු: අෂ්ටමක පුද්ගලයාහට ප්‍රඥා ඇත. ප්‍රඥේන්‍ද්‍රිය ඇද්ද?
ප. පටි: එසේ නො කියැයුතු යැ …
22. ස. පු: අෂ්ටමක පුද්ගලයාහට ශ්‍රද්ධා ඇත, ශ්‍රද්ධේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: සකෘදාගාමිඵල ප්‍රත්‍යක්‍ෂ කරන්නට පිළිපන් පුද්ගලයාහට ශ්‍රද්ධා ඇත, ශ්‍රද්ධේන්‍ද්‍රිය නැද්ද?
ප. පටි: එසේ නො කියැයුතු යැ …
23. ස. පු: අෂ්ටමක පුද්ගලයාහට ප්‍රඥා ඇත, ප්‍රඥේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: සකෘදාගාමිඵල ප්‍රත්‍යක්‍ෂ කිරීමට පිළිපන් පුද්ගලයාහට ප්‍රඥා ඇත, ප්‍රඥේන්‍ද්‍රිය නැද්ද?
ප. පටි: එසේ නො කියැයුතු යැ …
24. ස. පු: අෂ්ටමක පුද්ගලයාහට ශ්‍රද්ධා ඇත, ශ්‍රද්ධේන්‍ද්‍රිය නැද්ද … ප්‍රඥා ඇත, ප්‍රඥේන්‍ද්‍රිය නැද්ද?
ප. පටිඤ්ඤා: එසේ යැ.
ස. අනු: අනාගාමිඵල ප්‍රත්‍යක්‍ෂ කරන්නට ප්‍රතිපන්න පුද්ගලයාහට … අර්‍හත්ඵල ප්‍රත්‍යක්‍ෂ කරන්නට ප්‍රතිපන්න පුද්ගලයාහට ප්‍රඥා ඇත, ප්‍රඥේන්‍ද්‍රිය නැද්ද?
ප. පටි: එසේ නො කියැයුතු යැ …
25. ස. පු: අෂ්ටමක පුද්ගලයාහට පඤ්චේන්‍ද්‍රියයෝ නැද්ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් වදාරනලද නො? “මහණෙනි, මේ පඤ්චේන්‍ද්‍රිය කෙනෙක් වෙති. කවර පඤ්චේන්‍ද්‍රිය කෙනෙක යත්: ශ්‍රද්ධේන්‍ද්‍රිය යැ වීර්‍ය්‍යෙන්‍ද්‍රිය යැ ස්මෘතීන්‍ද්‍රිය යැ සමාධීන්‍ද්‍රිය යැ ප්‍රඥේන්‍ද්‍රිය යි. මහණෙනි, මොහු පඤ්චේන්‍ද්‍රියයෝ යි. මහණෙනි, මේ පඤ්චේන්‍ද්‍රියයන්ගේ සමතායෙන් අර්‍හත් වෙයි. එයින් මෘදුතර ඉඳුරන් කරණ කොට අර්‍හත්ත්‍වඵල ප්‍රත්‍යක්‍ෂ කිරීම පිණිස පිළිපන්නේ වෙයි. එයින් මෘදුතර ඉඳුරන් කරණ කොට අනාගාමී වෙයි. එයින් මෘදුතර ඉඳුරන් කරණ කොට අනාගාමීඵල ප්‍රත්‍යක්‍ෂ කිරීමට පිළිපන්නේ වෙයි. එයින් මෘදුතර ඉඳුරන් කරණ කොට සකෘදාගාමී වෙයි. එයින් මෘදුතර ඉඳුරන් කරණ කොට සකෘදාගාමීඵල ප්‍රත්‍යක්‍ෂ කිරීමට පිළිපන්නේ වෙයි. එයින් මෘදුතර ඉඳුරන් කරණ කොට සෝවන් වෙයි. එයින් මෘදුතර ඉඳුරන් කරණ කොට සෝතාපත්තිඵල ප්‍රත්‍යක්‍ෂ කරන්නට පිළිපන්නේ වෙයි. මහණෙනි, යමක්හට මේ පඤ්චේන්‍ද්‍රියයෝ සර්‍වාභාවයෙන් සර්‍වාකාරයෙන් නැද්ද, මම ඔහු බාහිර වූ පෘථග්ජන පක්‍ෂයෙහි සිටියෙකැයි කියමි” යි වදාළ සූත්‍රාන්තයෙක් ඇත්තේ මැ නු?
ප. පටිඤ්ඤා: එසේ යැ.
ස. අනු: අෂ්ටමක පුද්ගල බාහිර වූයේ පෘථග්ජන පක්‍ෂයෙහි සිටියේ වේ ද?
ප. පටි: එසේ නො කියැයුතු යැ …
ස. ආ: එකරුණින් අෂ්ටමක පුද්ගලයාහට පඤ්චේන්‍ද්‍රියයෝ ඇත.
**[‘චතුර්‍ත්‍ථධ්‍යානධර්‍මයෙන් වහල ලද මසැස මැ දිවැස නම් වෙයි’ ලබ්ධි ගත් වාදීහු ඇත. අන්‍ධක සම්මිතිය නිකායවාසීන් සෙයිනි. උන්ගේ වාද බිඳුනට දිබ්බචක්ඛුකථා එයි.]**
1. ස. පු: චතුර්‍ත්‍ථධ්‍යානයෙන් වහල ලද මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: මාංසචක්‍ෂුස දිව්‍යචක්‍ෂුස වේ ද, දිව්‍යචක්‍ෂුස මාංසචක්‍ෂුස වේ ද?
ප. පටි: එසේ නො කියැයුතු යැ …
2. ස. පු: ධර්‍මයෙන් උපස්තබ්ධ වූ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: යම්බඳු මාංසචක්‍ෂුසෙක් ඇද්ද? එබඳු දිව්‍යචක්‍ෂුසෙක් වේ ද? යම් බඳු දිව්‍යචක්‍ෂුසෙක් ඇද්ද, එබඳු මාංසචක්‍ෂුසෙක් වේ ද?
ප. පටි: එසේ නො කියැයුතු යැ …
3. ස. පු: ධර්‍මයෙන් උපස්තබ්ධ වූ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: එ මැ මාංසචක්‍ෂුස ඒ දිව්‍යචක්‍ෂුස වේ ද? ඒ දිව්‍යචක්‍ෂුස ඒ මාංසචක්‍ෂුස වේ ද?
ප. පටි: එසේ නො කියැයුතු යැ …
4. ස. පු: ධර්‍මයෙන් උපස්තබ්ධ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: මසැස්හුගේ යම් බඳු විෂයයෙක් අනුභවයෙක් ගෝචරයෙක් ඇද්ද, දිවැස්හුගේ එබඳු විෂයයෙක් අනුභවයෙක් ගෝචරයෙක් වේ ද?
ප. පටි: එසේ නො කියැයුතු යැ …
5. ස. පු: ධර්‍මයෙන් උපස්තබ්ධ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: උපාදින්න වී අනුපාදින්න වේ ද?
ප. පටි: එසේ නො කියැයුතු යැ …
6. ස. පු: උපාදින්න වී අනුපාදින්න වේ ද?
ප. පටිඤ්ඤා: එසේ යැ.
ස. අනු: කාමාවචර වී රූපාවචර වේ ද?
ප. පටි: එසේ නො කියැයුතු යැ …
7. ස. පු: කාමාවචර වී රූපාවචර වේ ද?
ප. පටිඤ්ඤා: එසේ යැ.
ස. අනු: රූපාවචර වී අරූපාවචර වේ ද?
ප. පටි: එසේ නො කියැයුතු යැ …
8. ස. පු: රූපාවචර වී අරූපාවචර වේ ද?
ප. පටිඤ්ඤා: එසේ යැ.
ස. අනු: පර්‍ය්‍යාපන්න වී අපර්‍ය්‍යාපන්න වේ ද?
ප. පටි: එසේ නො කියැයුතු යැ …
9. ස. පු: ධර්‍මයෙන් උපස්තබ්ධ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: කාමාවචරධර්‍මයෙන් උපස්තබ්ධ දිව්‍යචක්‍ෂුස මාංසචක්‍ෂුස වේ ද?
ප. පටි: එසේ නො කියැයුතු යැ …
10. ස. පු: ධර්‍මයෙන් උපස්තබ්ධ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: ධර්‍මයෙන් උපස්තබ්ධ දිව්‍යචක්‍ෂුස ප්‍රඥාචක්‍ෂුස වේ ද?
ප. පටි: එසේ නො කියැයුතු යැ …
11. ස. පු: ධර්‍මයෙන් උපස්තබ්ධ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: ධර්‍මයෙන් උපස්තබ්ධ වූ දිව්‍යචක්‍ෂුස මාංසචක්‍ෂුස වේ ද?
ප. පටි: එසේ නො කියැයුතු යැ …
12. ස. පු: ධර්‍මයෙන් උපස්තබ්ධ මාංසචක්‍ෂුස දිව්‍යචක්‍ෂුස වේ ද?
ප. පටිඤ්ඤා: එසේ යැ.
ස. අනු: චක්‍ෂුසයෝ දෙදෙනෙක් ඇද්ද?
ප. පටි: එසේ නො කියැයුතු යැ …
13. ස. පු: චක්‍ෂුසයෝ දෙදෙනෙක් ඇද්ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් ‘මාංසචක්‍ෂුස, දිව්‍යචක්‍ෂුස, ප්‍රඥාචක්‍ෂුසැ’යි චක්‍ෂුස්හු තුන්දෙනෙක් වදාරන ලද්දාහු නො වේ ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් ‘මාංසචක්‍ෂුස, දිව්‍යචක්‍ෂුස, ප්‍රඥාචක්‍ෂුසැ’යි චක්‍ෂූස්හු තුන්දෙනෙක් වදාරන ලද්දාහු නම්,
අනු. පා: භවත, චක්‍ෂුස්හු දෙදෙනෙක් මැ යයි නො කියැයුතු යි.
14. ස. පු: චක්‍ෂුස්හු දෙදෙනෙක් මැ වෙත් ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් “මහණෙනි, මේ චක්‍ෂුස්හු තිදෙනෙක් වෙති. කවර තිදෙනෙක යත්: මාංසචක්‍ෂුස, දිව්‍යචක්‍ෂුස, ප්‍රඥාචක්‍ෂුසැයි මහණෙනි, මොහු තුන් චක්‍ෂුස්හු වෙති” යි.
“මාංසචක්‍ෂුස, දිව්‍යචක්‍ෂුස, අනුත්තර වූ ප්‍රඥාචක්‍ෂුස යන මේ තුන් චක්‍ෂුසයන් පුරුෂෝත්තමයෝ වදාළහ. මාංසචක්‍ෂුස්හුගේ උත්පාදය දිව්‍යචක්‍ෂුසට මාර්‍ග වෙයි.
යම් කලෙකැ අනුත්තර ප්‍රඥාචක්‍ෂුස වූ ඥානය පහළ වී ද, ඒ චක්‍ෂුස්හුගේ ප්‍රතිලාභයෙන් හැම දුකින් මිදේ” යයි
වදාළ සූත්‍රාන්තයෙක් ඇත්තේ මැ නො?
ප. පටිඤ්ඤා: එසේ යැ.
අනු. පා: එකරුණින් ‘චක්‍ෂුස්හු දෙදෙනෙක් මැ’ යයි නො කියැයුතු යැ.
**[මෙහි ද නිදාන දිබ්බචක්ඛුකථායෙහි වැන්න.]**
1. ස. පු: ධ්‍යානධර්‍මයෙන් වහල ලද මාංසශ්‍රෝත්‍රය දිව්‍යශ්‍රෝත්‍ර වේ ද?
ප. පටිඤ්ඤා: එසේ යැ.
ස. අනු: මාංසශ්‍රෝත්‍රය දිව්‍යශ්‍රෝත්‍ර වේ ද, දිව්‍යශ්‍රෝත්‍රය මාංසශ්‍රෝත්‍ර වේ ද?
ප. පටි: එසේ නො කියැයුතු යැ …
2. ස. පු: ධර්‍මොපස්තබ්ධ වූ මාංසශ්‍රෝත්‍රය දිව්‍යශ්‍රෝත්‍ර වේ ද?
ප. පටිඤ්ඤා: එසේ යැ.
ස. අනු: යම්බඳු මාංසශ්‍රොත්‍රයෙක් වේ නම් එබඳු දිව්‍යශ්‍රෝත්‍රයෙක් ඇද්ද, යම්බඳු දිව්‍යශ්‍රෝත්‍රයෙක් වේ නම් එබඳු මාංසශ්‍රොත්‍රයෙක් ඇද්ද?
ප. පටි: එසේ නො කියැයුතු යැ …
3. ස. පු: ධර්‍මයෙන් උපස්තබ්ධ වූ මාංසශ්‍රෝත්‍රය දිව්‍යශ්‍රෝත්‍ර වේ ද?
ප. පටිඤ්ඤා: එසේ යැ.
ස. අනු: එ මාංසශ්‍රෝත්‍රය මැ ඒ දිව්‍යශ්‍රෝත්‍ර වේ ද, ඒ දිව්‍යශ්‍රෝත්‍රය ඒ මාංසශ්‍රෝත්‍ර වේ ද?
ප. පටි: එසේ නො කියැයුතු යැ …
4. ස. පු: ධර්‍මයෙන් උපස්තබ්ධ මාංසශ්‍රෝත්‍රය දිව්‍යශ්‍රෝත්‍ර වේ ද?
ප. පටිඤ්ඤා: එසේ යැ.
ස. අනු: මාංසශ්‍රෝත්‍රයාගේ යම්බඳු වූ විෂයයෙක් අනුභවයෙක් ගෝචරයෙක් ඇද්ද, දිව්‍යශ්‍රොත්‍රයාගේත් එබඳු විෂය අනුභව ගෝචර ඇද්ද?
ප. පටි: එසේ නො කියැයුතු යැ …
5. ස. පු: ධර්‍මයෙන් උපස්තබ්ධ මාංසශ්‍රෝත්‍රය දිව්‍යශ්‍රෝත්‍ර වේ ද?
ප. පටිඤ්ඤා: එසේ යැ.
ස. අනු: උපාදින්න වී අනුපාදින්න වේ ද?
ප. පටි: එසේ නො කියැයුතු යැ …
6. ස. පු: උපාදින්න වී අනුපාදින්න වේ ද?
ප. පටිඤ්ඤා: එසේ යැ.
ස. අනු: කාමාවාචර වී රූපාවචර වේ ද?
ප. පටි: එසේ නො කියැයුතු යැ …
7. ස. පු: කාමාවාචර වී රූපාවචර වේ ද?
ප. පටිඤ්ඤා: එසේ යැ.
ස. අනු: රූපාවචර වී අරූපාවචර වේ ද?
ප. පටි: එසේ නො කියැයුතු යැ …
8. ස. පු: රූපාවචර වී අරූපාවචර වේ ද?
ප. පටිඤ්ඤා: එසේ යැ.
ස. අනු: පර්‍ය්‍යාපන්න වී අපර්‍ය්‍යාපන්න වේ ද?
ප. පටි: එසේ නො කියැයුතු යැ …
9. ස. පු: දැහැන්දහමින් වහල් ලද මාංසශ්‍රෝත්‍රය දිවකන් වේ ද?
ප. පටිඤ්ඤා: එසේ යැ.
ස. අනු: දැහැන්දහමින් වහල් ලද දිවකන මස්කන් වේ ද?
ප. පටි: එසේ නො කියැයුතු යැ …
10. ස. පු: ධර්‍මයෙන් උපස්තබ්ධ වූ මස්කන දිවකන් වේ ද?
ප. පටිඤ්ඤා: එසේ යැ.
ස. අනු: ශ්‍රෝත්‍රය එකෙක් මැ වේ ද?
ප. පටි: එසේ නො කියැයුතු යැ …
11. ස. පු: ශ්‍රෝත්‍රය එකෙක් මැ වේ ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් “මස්කනැ, දිවකනැයි” කන්හු දෙදෙනෙක් වදාරන ලද්දාහු නො වේ ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් ‘මස්කනැ, දිවකනැ’යි කන්හු දෙදෙනෙක් වදාරන ලද්දාහු නම්,
අනු. පා: භවත, ‘ශ්‍රෝත්‍රය එකෙක් මැ යැ’යි නො කියැයුතු මැ යැ.
**[“ඉති දිබ්බෙන චක්ඛුනා විසුද්ධෙන –පෙ– යථාකම්මූපගෙ සත්තෙ පජානාති” යන සූත්‍ර නුනුවණින් ගෙන යථාකම්මූපගඤාණය මැ දිව්‍යචක්‍ෂුසැ යි ලබ්ධි ගත් වාදී කෙනෙක් ඇත. උන්ගේ වාද බිඳුනට යථාකම්මූපගත ඤාණකථා එයි.]**
1. ස. පු: යථාකර්‍මොපගත ඥානය දිව්‍යචක්‍ෂුස් වේ ද?
ප. පටිඤ්ඤා: එසේ යැ.
ස. අනු: යථාකර්මෝපගතයත් මෙනෙහි කෙරේ ද? දිව්‍යචක්‍ෂුසින් රූපයත් දක්නේ වේ ද?
ප. පටි: එසේ නො කියැයුතු යැ …
2. ස. පු: යථාකර්මෝපගතයත් මෙනෙහි කෙරේ ද? දිව්‍යචක්‍ෂුසින් රූපයත් දක්නේ වේ ද?
ප. පටිඤ්ඤා: එසේ යැ.
ස. අනු: ස්පර්‍ශයන් දෙදෙනකුන්ගේ, චිත්තයන් දෙදෙනකුන්ගේ සමවධාන වේ ද?
ප. පටි: එසේ නො කියැයුතු යැ …
3. ස. පු: යථාකර්‍මොපගත ඥානය දිව්‍ය චක්‍ෂුස් වේ ද?
ප. පටිඤ්ඤා: එසේ යැ.
ස. අනු: ‘ඒකාන්තයෙන් මේ භවත් සත්ත්‍වයහ’යි ද මෙනෙහි කෙරෙයි, ‘කායදුශ්චරිතයෙන් සමන්‍වාගතයහ’යි ද මෙනෙහි කෙරෙයි, ‘වාග්දුශ්චරිතයෙන් සමන්‍වාගතයහ’යි ද මෙනෙහි කෙරෙයි, ‘මනෝදුශ්චරිතයෙන් සමන්‍වාගතයහ’යි ද මෙනෙහි කෙරෙයි, ‘ආර්‍ය්‍යයනට උපවාද කරනුවහ’යි ද මෙනෙහි කෙරෙයි, ‘මිථ්‍යාදෘෂ්ටි ඇතියහ’යි ද මෙනෙහි කෙරෙයි, ‘මිථ්‍යාදෘෂ්ටිකර්‍මසමාදාන ඇතියහ’යි ද මෙනෙහි කෙරෙයි, ‘ඔහු කාබුන් මරණින් මතු සැපයෙන් පහ වූ දුකට ගති වූ විවශ වැ පතිත වන නිරයට පැමිණියාහ’යි ද මෙනෙහි කෙරෙයි, යළි ‘මේ භවත් සත්ත්‍වයහ’යි ද මෙනෙහි කෙරෙයි, ‘කායසුචරිතයෙන් සමන්‍වාගතයහ’යි ද මෙනෙහි කෙරෙයි, ‘වාක්සුචරිතයෙන් සමන්‍වාගතයහ’යි ද මෙනෙහි කෙරෙයි, ‘මනස්සුචරිතයෙන් සමන්‍වාගතයහ’යි ද මෙනෙහි කෙරෙයි, ‘ආර්‍ය්‍යයනට උපවාද නො කරනුවහ’යි ද මෙනෙහි කෙරෙයි, ‘සම්‍යග්දෘෂ්ටි ඇතියහ’යි ද මෙනෙහි කෙරෙයි, ‘සම්‍යග්දෘෂ්ටිකර්‍මසමාදාන ඇතියහ’යි ද මෙනෙහි කෙරෙයි, ‘ඔහු කාබුන් මරණින් මතුයෙහි සුන්‍දරගති ඇති ස්වර්‍ගලෝකයට වන්හ’යි ද මෙනෙහි කෙරෙයි, දිව්‍යචක්‍ෂුසින් රූප දක්නේ වේ ද?
ප. පටි: එසේ නො කියැයුතු යැ …
4. ස. පු: යථාකර්‍මොපගත ඥානය දිව්‍යචක්‍ෂුස් වේ ද?
ප. පටිඤ්ඤා: එසේ යැ.
ස. අනු: ‘ඒකාන්තයෙන් මේ භවත් සත්ත්‍වයහ’යි ද මෙනෙහි කෙරෙයි …. ‘ඔහු කාබුන් මරණින් මතු සුගති සඞ්ඛ්‍යාත ස්වර්‍ගලෝකයට වන්හ’යි ද මෙනෙහි කෙරෙයි, දිවැසින් රූප දක්නේ වේ ද?
ප. පටිඤ්ඤා: එසේ යැ.
ස. අනු: ස්පර්‍ශයන් දෙදෙනකුන්ගේ චිත්තයන් දෙදෙනකුන්ගේ සමවධාන වේ ද?
ප. පටි: එසේ නො කියැයුතු යැ …
5. ස. පු: යථාකර්‍මොපගත ඥානය දිව්‍යචක්‍ෂුස් වේ ද?
ප. පටිඤ්ඤා: එසේ යැ.
ස. අනු: දිව්‍යචක්‍ෂුස නැති දිව්‍යචක්‍ෂුස නො ලත් අධිගම නො කළ ප්‍රත්‍යක්‍ෂ නො කළ යථාකර්මෝපගතය දන්නා කිසිවෙක් ඇද්ද?
ප. පටිඤ්ඤා: එසේ යැ.
අනු. ඨ: ඉදින් දිව්‍යචක්‍ෂුස නැත්තේ දිව්‍යචක්‍ෂුස නො ලද්දේ අධිගම නො කෙළේ ප්‍රත්‍යක්‍ෂ නො කෙළේ යථාකර්මෝපගතය දන්නා කිසිවෙක් ඇත් නම්,
අනු. පා: භවත, ‘යථාකර්‍මොපගතඥානය දිව්‍යචක්‍ෂුසැ’යි නො කියැයුතු යැ.
6. ස. පු: යථාකර්‍මොපගතඥානය දිව්‍යචක්‍ෂුස් වේ ද?
ප. පටිඤ්ඤා: එසේ යැ.
ස. අනු: ආයුෂ්මත් ශාරීපුත්‍ර තෙරණුවෝ යථාකර්මෝපගතය දනිත් ද?
ප. පටිඤ්ඤා: එසේ යැ.
අනු. ඨ: ඉදින් ආයුෂ්මත් ශාරීපුත්‍ර තෙරණුවෝ යථාකර්මෝපගතය දනිත් නම්,
අනු. පා: භවත, ‘යථාකර්‍මොපගතඥානය දිව්‍යචක්‍ෂුසැ’යි නො කියැයුතු යැ.
7. ස. පු: යථාකර්‍මොපගතඥානය දිව්‍යචක්‍ෂුස් වේ ද?
ප. පටිඤ්ඤා: එසේ යැ.
ස. අනු: ආයුෂ්මත් ශාරීපුත්‍ර තෙරණුවෝ යථාකර්මෝපගතය දනිත් ද?
ප. පටිඤ්ඤා: එසේ යැ.
ස. අනු: ආයුෂ්මත් ශාරීපුත්‍ර තෙරණුවනට දිව්‍යචක්‍ෂුස ඇද්ද?
ප. පටි: එසේ නො කියැයුතු යැ …
8. ස. පු: ආයුෂ්මත් ශාරීපුත්‍ර තෙරණුවනට දිව්‍යචක්‍ෂුස ඇද්ද?
ප. පටිඤ්ඤා: එසේ යැ.
ස. අනු: ආයුෂ්මත් ශාරීපුත්‍ර තෙරණුවෝ තෙල වදාළහු නො?
“පූර්වේනිවාසඥානය පිණිස මාගේ ප්‍රණිධියෙක් නො මැ ඇත. දිව්‍යචක්‍ෂුස පිණිස ද නො ද ඇත. පරචිත්තවිජානනය පිණිස ද නො වෙයි. ඍද්ධිය පිණිස ද නො වෙයි. ශ්‍රෝත්‍රධාතුවිශුද්ධිය පිණිස ද නො වෙයි. ච්‍යුත්‍යුපපාතය පිණිස ද නො වෙයි”
වදාළ සූත්‍රානත්තයෙක් ඇත්තේ මැ නු?{1}
ප. පටිඤ්ඤා: එසේ යැ.
අනු. පා: එකරුණින් ‘යථාකර්‍මොපගතඥානය දිව්‍යචක්‍ෂුස් වෙයි’ යනු නො කියැයුතු යැ.
**[තව්තිසාවැසි දෙවියන් පටන්කොට ඉන් මතු දෙවියන් කෙරෙහි පඤ්චවේර නැතියෙන් සංවර ඇති’ යි ලබ්ධි ගත් වාදීහු ඇත. උන්ගේ වාද බිඳුනට සංවරකථා එයි.]**
1. ස. පු: දෙවියන් කෙරෙහි සංවරයෙක් ඇද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි අසංවරයෙක් ඇද්ද?
ප. පටි: එසේ නො කියැයුතු යැ …
2. ස. පු: දෙවියන් කෙරෙහි අසංවරයෙක් නැද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි සංවරයෙක් නැද්ද?
ප. පටි: එසේ නො කියැයුතු යැ …
3. ස. පු: අසංවරයෙන් සංවරය ශීල නො? දෙවියන් කෙරෙහි සංවරයෙක් ඇද්ද?
ප. පටිඤ්ඤා: එසේ යැ.
ස. අනු: යම් අසංවරයෙකින් සංවරය ශීල වේ ද? දෙවියන් කෙරෙහි ඒ අසංවරය ඇද්ද?
ප. පටි: එසේ නො කියැයුතු යැ …
ස. නි: නිග්‍රහය පිළිගනුව.
අනු. ඨ: ඉදින් ‘අසංවරයෙන් සංවරය ශීල නු’ යි දෙවියන් කෙරෙහි ඒ සංවරය ඇත් නම්,
අනු. පා: භවත, යම් අසංවරයෙකින් සංවරය ශීල වේ නම් දෙවියන් කෙරෙහි ඒ අසංවරය ඇති යනු කියැයුතු.
අනු. ආ: ‘අසංවරයෙන් සංවරය ශීල යැ’ යි ද, දෙවියන් කෙරෙහි ඒ සංවරය ඇති යි කියැයුතු යැ’ යි ද, යම් අසංවරයෙකින් සංවරය ශීල වේ නම් දෙවියන් කෙරෙහි ඒ අසංවරය ඇති යි නො කියැයුතු යැ යි ද එහිලා යමක් කියෙහි නම් ඒ මිථ්‍යා වෙයි.
පටි. ඨ: යම් අසංවරයෙකින් සංවරය ශීල වේ නම් දෙවියන් කෙරෙහි ඒ අසංවරය ඇති යි ඉදින් නො කියැයුතු නම්,
පටි. පා: භවත, ‘අසංවරයෙන් සංවරය ශීල නු යි දෙවියන් කෙරෙහි සංවරය ඇති’ යි නො කියැයුතු මැ යැ.
පටි. ආ: ‘අසංවරයෙන් සංවරය ශීල නු’ යි දෙවියන් කෙරෙහි සංවර ඇති’ යි කියැයුතු යැ යි ද, යම් අසංවරයෙකින් සංවරය ශීල වේ නම් දෙවියන් කෙරෙහි ඒ අසංවර ඇති යි නො කියැයුතු යැ’ යි ද එහි ලා යමක් කියෙහි නම් ඒ මිථ්‍යා යි.
4. ස. පු: මිනිසුන් කෙරෙහි සංවරයෙක් ඇද්ද, ඔවුන් කෙරෙහි අසංවරයෙක් ඇද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි සංවරයෙක් ඇද්ද? ඔවුන් කෙරෙහි අසංවරයෙක් ඇද්ද?
ප. පටි: එසේ නො කියැයුතු යැ …
5. ස. පු: දෙවියන් කෙරෙහි සංවරයෙක් ඇද්ද, ඔවුන් කෙරෙහි අසංවරයෙක් නැද්ද?
ප. පටිඤ්ඤා: එසේ යැ.
ස. අනු: මිනිසුන් කෙරෙහි සංවරයෙක් ඇද්ද? ඔවුන් කෙරෙහි අසංවරයෙක් නැද්ද?
ප. පටි: එසේ නො කියැයුතු යැ …
6. ස. පු: දෙවියන් කෙරෙහි ප්‍රාණාතිපාතයෙන් විරමණ ඇද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි ප්‍රාණාතිපාත ඇද්ද?
ප. පටි: එසේ නො කියැයුතු යැ …
7. ස. පු: දෙවියන් කෙරෙහි මදපමා දෙකට කරුණු වූ රහමෙරින් විරමණ ඇද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි මදපමා දෙකට කරුණු වූ රහමෙර ඇද්ද?
ප. පටි: එසේ නො කියැයුතු යැ …
8. ස. පු: දෙවියන් කෙරෙහි ප්‍රාණවධ නැද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි ප්‍රාණවධයෙන් විරමණ නැද්ද?
ප. පටි: එසේ නො කියැයුතු යැ …
9. ස. පු: දෙවියන් කෙරෙහි මදපමා දෙකට කරුණු වූ රහමෙර නැද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි මදපමා දෙකට කරුණු වූ රහමෙරින් විරමණ නැද්ද?
ප. පටි: එසේ නො කියැයුතු යැ …
10. ස. පු: මිනිසුන් කෙරෙහි පණිවායෙන් වැළැකීම් ඇද්ද? ඔවුන් කෙරෙහි පණිවා ඇද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි පණිවායෙන් වැළැකීම් ඇද්ද? ඔවුන් කෙරෙහි පණිවා ඇද්ද?
ප. පටි: එසේ නො කියැයුතු යැ …
11. ස. පු: මිනිසුන් කෙරෙහි මදපමා දෙකට කරුණු වූ රහමෙරින් වැළැකීම් ඇද්ද, ඔවුන් කෙරෙහි මදපමා දෙකට කරුණු වූ රහමෙර ඇද්ද?
ප. පටිඤ්ඤා: එසේ යැ.
ස. අනු: දෙවියන් කෙරෙහි මදපමා දෙකට කරුණු වූ රහමෙරින් වැළැකීම් ඇද්ද, ඔවුන් කෙරෙහි මදපමා දෙකට කරුණු වූ රහමෙර ඇද්ද?
ප. පටි: එසේ නො කියැයුතු යැ …
12. ස. පු: දෙවියන් කෙරෙහි පණිවායෙන් දුරුවීම් ඇද්ද, ඔවුන් කෙරෙහි පණිවා නැද්ද?
ප. පටිඤ්ඤා: එසේ යැ.
ස. අනු: මිනිසුන් කෙරෙහි පණිවායෙන් දුරුවීම් ඇද්ද, ඔවුන් කෙරෙහි පණිවා නැද්ද?
ප. පටි: එසේ නො කියැයුතු යැ …
13. ස. පු: මිනිසුන් කෙරෙහි මදපමා දෙකට කරුණු වූ රහමෙරින් දුරුවීම් ඇද්ද, ඔවුන් කෙරෙහි මදපමා දෙකට කරුණු වූ රහමෙර නැද්ද?
ප. පටිඤ්ඤා: එසේ යැ.
ස. අනු: මිනිසුන් කෙරෙහි මදපමා දෙකට කරුණු වූ රහමෙරින් දුරුවීම් ඇද්ද, ඔවුන් කෙරෙහි මදපමා දෙකට කරුණු වූ රහමෙර නැද්ද?
ප. පටි: එසේ නො කියැයුතු යැ …
14. ප. පු: දෙවියන් කෙරෙහි සංවරයෙක් නැද්ද?
ස. පටිඤ්ඤා: එසේ යැ.
ප. අනු: හැම දෙවියෝ පණිවා කරන්නාහු අයිනාදන් ගන්නාහු කාමයෙහි මිසහසර ඇත්තාහු මුසවා බණන්නාහු මදපමා දෙකට කරුණු වූ රහමෙර බොන්නාහු වෙත් ද?
ස. පටි: එසේ නො කියැයුතු යැ …
ප. නිග: එකරුණින් දෙවියන් කෙරෙහි සංවරයෙක් ඇත.
**[‘අසංඥසත්ත්‍වයනට ද, ච්‍යුතිප්‍රතිසන්‍ධික්‍ෂණයෙහි සංඥායෙක් ඇති යි ලබ්ධි ගත් වාදීහු ඇත. අන්‍ධකනිකායවාසීන් සෙයිනි. උන් සඳහා අසංඥකථා එයි.]**
1. ස. පු: අසංඥසත්ත්‍වයන් කෙරෙහි සංඥායෙක් ඇද්ද?
ප. පටිඤ්ඤා: එසේ යැ.
ස. අනු: සංඥාභවයෙක් සංඥාගතියෙක් සංඥාසත්ත්‍වාවාසයෙක් සංඥාසංසාරයෙක් සංඥායෝනියෙක් සංඥාත්මභාවප්‍රතිලාභයෙක් වේ ද?
ප. පටි: එසේ නො කියැයුතු යැ …
ස. අනු: අසංඥභවයෙක් අසංඥගතියෙක් අසංඥසත්ත්‍වාවාසයෙක් අසංඥසංසාරයෙක් අසංඥයෝනියෙක් අසංඥාත්මභාවප්‍රතිලාභයෙක් නො වේ ද?
ප. පටිඤ්ඤා: එසේ යැ.
අනු. ඨ: ඉදින් අසංඥභවයෙක් අසංඥගතියෙක් අසංඥසත්ත්‍වාවාසයෙක් අසංඥසංසාරයෙක් අසංඥයෝනියෙක් අසංඥාත්මභාවප්‍රතිලාභයෙක් ඇත් නම්,
අනු. පා: භවත,’අසංඥසත්ත්‍වයන් කෙරෙහි සංඥායෙක් ඇති’යි නො කියැයුතු මැ යැ.
2. ස. පු: අසංඥසත්ත්‍වයන් කෙරෙහි සංඥායෙක් ඇද්ද?
ප. පටිඤ්ඤා: එසේ යැ.
ස. අනු: පඤ්චවෝකාරභවය ගති, සත්ත්‍වාවාස, සංසාර, යෝනි, ආත්මභාවප්‍රතිලාභ වේ ද?
ප. පටි: එසේ නො කියැයුතු යැ …
ස. අනු: එකවෝකාරභවය ගති, සත්ත්‍වාවාස, සංසාර, යෝනි, ආත්මභාවප්‍රතිලාභ නො වේ ද?
ප. පටිඤ්ඤා: එසේ යැ.
අනු. ඨ: ඉදින් එකවෝකාරභවය ගති, සත්ත්‍වාවාස, සංසාර, යෝනි, ආත්මභාවප්‍රතිලාභ වේ නම්,
අනු. පා: භවත, ‘අසංඥසත්ත්‍වයන් කෙරෙහි සංඥායෙක් ඇති’යි නො කියැයුතු මැ යැ.
3. ස. පු: අසංඥසත්ත්‍වයන් කෙරෙහි සංඥායෙක් ඇද්ද?
ප. පටිඤ්ඤා: එසේ යැ.
ස. අනු: ඒ සංඥායෙන් සන්කරණී කෙරේ ද?
ප. පටි: එසේ නො කියැයුතු යැ …
4. ස. පු: මනුෂ්‍යයන් කෙරෙහි සංඥා ඇත. ඒ සංඥාභව වේ ද? සංඥාගති, සංඥාසත්ත්‍වාවාස, සංඥාසංසාර, සංඥායෝනි, සංඥාආත්මභාවප්‍රතිලාභ වේ ද?
ප. පටිඤ්ඤා: එසේ යැ.
ස. අනු: අසංඥසත්ත්‍වයන් කෙරෙහි සංඥා ඇත. ඒ සංඥාභවත් වේ ද? සංඥාගති, සංඥාසත්ත්‍වාවාස, සංඥාසංසාර, සංඥායෝනි, සංඥාත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
5. ස. පු: මනුෂ්‍යයන් කෙරෙහි සංඥා ඇත. ඒ පඤ්චවෝකාරභවත් වේ ද? ගති, සත්ත්‍වාවාස, සංසාර, යෝනි, ආත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: (තොප මතයෙහි) අසංඥසත්ත්‍වයන් කෙරෙහි සංඥා ඇත. ඒ පඤ්චවෝකාරභවත් වේ ද? ගති, සත්ත්‍වාවාස, සංසාර, යෝනි, ආත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
6. ස. පු: මනුෂ්‍යයන් කෙරෙහි සංඥා ඇත. ඒ සංඥායෙන් සන්කරණී කෙරේ ද?
ප. පටිඤ්ඤා: එසේ යැ.
ස. අනු: (තොප මතයෙහි) අසංඥසත්ත්‍වයන් කෙරෙහි සංඥා ඇත. ඒ සංඥායෙන් සන්කරණී කෙරේ ද?
ප. පටි: එසේ නො කියැයුතු යැ …
7. ස. පු: (තොප මතයෙහි) අසංඥසත්ත්‍වයන් කෙරෙහි සංඥා ඇත. ඒ අසංඥභවත් වේ ද? අසංඥගති, අසංඥසත්ත්‍වාවාස, අසංඥසංසාර, අසංඥයෝනි, අසංඥාත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: මනුෂ්‍යයන් කෙරෙහි සංඥා ඇත. ඒ අසංඥභවත් වේ ද? අසංඥගති, … අසංඥාත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
8. ස. පු: (තොප මතයෙහි) අසංඥසත්ත්‍වයන් කෙරෙහි සංඥා ඇත. ඒ ඒකවෝකාරභවත් වේ ද? ගති, සත්ත්‍වාවාස, සංසාර, යෝනි, ආත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: මනුෂ්‍යයන් කෙරෙහි සංඥා ඇත. ඒ ඒකවෝකාරභවත් වේ ද? ගති … ආත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
9. ස. පු: (තොප මතයෙහි) අසංඥසත්ත්‍වයන් කෙරෙහි සංඥා ඇත. ඒ සංඥායෙන් සන්කරණී නො කෙරේ ද?
ප. පටිඤ්ඤා: එසේ යැ.
ස. අනු: මනුෂ්‍යයන් කෙරෙහි සංඥා ඇත. ඒ සංඥායෙන් සන්කරණී නො කෙරේ ද?
ප. පටි: එසේ නො කියැයුතු යැ …
10. ප. පු: ‘අසංඥසත්ත්‍වයන් කෙරෙහි සංඥා ඇති’යි නො කියැයුතු ද?
ස. පටිඤ්ඤා: එසේ යැ.
ප. අනු: භාග්‍යවතුන් වහන්සේ විසින් “මහණෙනි, අසංඥසත්ත්‍ව නම් දෙවි කෙනෙක් ඇත. සංඥෝත්පාදයෙන් ඒ දෙවියෝ ඒ දෙවකායයෙන් සැව යෙති”යි වදාරන ලද්දේ නො වේ ද? සූත්‍රාන්තයෙක් ඇත්තේ මැ නු?
ස. පටිඤ්ඤා: එසේ යැ.
ප. නිග: එ කරුණින් අසංඥසත්ත්‍වයන් කෙරෙහි සංඥා ඇත.
11. ස. පු: අසංඥසත්ත්‍වයන් කෙරෙහි සංඥා ඇද්ද?
ප. වි: කිසි කලෙක ඇත. කිසි කලෙක නැත.
ස. අනු: කිසි කලෙක සංඥසත්ත්‍වයෝ කිසි කලෙක අසංඥසත්ත්‍ව වෙත් ද, කිසි කලෙක සංඥාභවය කිසි කලෙක අසංඥභව වේ ද, කිසි කලෙක පඤ්චවෝකාරභවය කිසි කලෙක ඒකවෝකාරභව වේ ද?
ප. පටි: එසේ නො කියැයුතු යැ …
12. ස. පු: අසංඥසත්ත්‍වයන් කෙරෙහි සංඥාව කිසි කලෙක ඇද්ද, කිසි කලෙක නැද්ද?
ප. පටිඤ්ඤා: එසේ යැ.
ස. අනු: කවර කලෙක ඇද්ද, කවර කලෙක නැද්ද?
ප. වි: ච්‍යුතිකාලයෙහිත් උපපාතකාලයෙහිත් ඇත. ස්ථිතිකාලයෙහි නැත.
ස. අනු: ච්‍යුතිකාලයෙහිත් උපපාතකාලයෙහිත් සංඥසත්ත්‍වයෝ ස්ථිතිකාලයෙහි අසංඥසත්ත්‍ව වෙත් ද, ච්‍යුතිකාලයෙහිත් උපපාතකාලයෙහිත් සංඥාභවය ස්ථිතිකාලයෙහි අසංඥභව වේ ද, ච්‍යුතිකාලයෙහිත් උපපාතකාලයෙහිත් පඤ්චවෝකාරභවය ස්ථිතිකාලයෙහි ඒකවෝකාරභව වේ ද?
ප. පටි: එසේ නො කියැයුතු යැ …
**[‘නේවසඤ්ඤානාසඤ්ඤායතන, යන වචන වශයෙන් ඒ භවයෙහි සංඥායෙක් නැති යි ලබ්ධි ගත් වාදීහු ඇත. අන්‍ධක නිකායවාසීන් සෙයිනි. උන්ගේ වාද බිඳුනට නේවසඤ්ඤානාසඤ්ඤායතනකථා එයි.]**
1. ස. පු: ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු වේ ද?
ප. පටිඤ්ඤා: එසේ යැ.
ස. අනු: අසංඥභවය, අසංඥගති, අසංඥසත්ත්‍වාවාස, අසංඥසංසාර, අසංඥයෝනි, අසංඥාත්මභාවප්‍රතිලාභ වේ ද?
ප. පටි: එසේ නො කියැයුතු යැ …
ස. අනු: සංඥාභවය, සංඥාගති, සංඥාසත්ත්‍වාවාස, සංඥාසංසාර, සංඥායෝනි, සංඥාත්මභාවප්‍රතිලාභ නො වේ ද?
ප. පටිඤ්ඤා: එසේ යැ.
අනු. ඨ: ඉදින් සංඥාභවය සංඥාගති ... සංඥාත්මභාවප්‍රතිලාභ වේ නම්,
අනු. පා: භවත, ‘නේවසඤ්ඤානාසඤ්ඤායතනයෙහි සංඥා ඇති’ යි නො කියැයුතු යැ, යනු නො කියැයුතු යැ.
2. ස. පු: ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු වේ ද?
ප. පටිඤ්ඤා: එසේ යැ.
ස. අනු: එකවෝකාරභවය ගති … ආත්මභාවප්‍රතිලාභ වේ ද?
ප. පටි: එසේ නො කියැයුතු යැ …
ස. අනු: චතුවෝකාරභවය ගති … ආත්මභාවප්‍රතිලාභ නො වේ ද?
ප. පටිඤ්ඤා: එසේ යැ.
අනු. ඨ: ඉදින් චතුවෝකාරභවය ගති … ආත්මභාවප්‍රතිලාභ වේ නම්,
අනු. පා: භවත, ‘නේවසඤ්ඤානාසඤ්ඤායතනයෙහි සංඥා ඇති යි නො කියැයුතු යැ’ යනු නො කියැයුතු මැ යැ.
3. ස. පු: (තොප මතයෙහි) ‘අසංඥසත්ත්‍වයන් කෙරෙහි සංඥා ඇති’යි නො කියැයුතු යැ. ඒ අසංඥභවයත්, අසංඥගති, අසංඥසත්ත්‍වාවාස, අසංඥසංසාර, අසංඥයෝනි, අසංඥාත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: (තොප මතයෙහි) ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු යැ. ඒ අසංඥභවයත්, අසංඥගති, අසංඥසත්ත්‍වාවාස, අසංඥසංසාර, අසංඥයෝනි, අසංඥාත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
4. ස. පු: (තොප මතයෙහි) ‘අසංඥසත්ත්‍වයන් කෙරෙහි සංඥා ඇති’ යි නො කියැයුතු යැ. ඒ ඒකවෝකාරභවයත් ගති … ආත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: (තොප මතයෙහි) නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු යැ. ඒ ඒකවෝකාරභවයත්, ගති, සත්ත්‍වාවාස, සංසාර, යෝනි, ආත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
5. ස. පු: (තොප මතයෙහි) ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු යැ. ඒ සංඥාභවයත් සංඥාගති … සංඥාත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: (තොප මතයෙහි) ‘අසංඥසත්ත්‍වයන් කෙරෙහි සංඥා ඇති’යි නො කියැයුතු යැ. ඒ සංඥාභවයත් සංඥාගති … සංඥාත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
6. ස. පු: (තොප මතයෙහි) ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු යැ. ඒ චතුවෝකාරභවයත් ගති … ආත්මභාවප්‍රතිලාභත් වේ ද?
ප. පටිඤ්ඤා: එසේ යැ.
ස. අනු: (තොප මතයෙහි) ‘අසංඥසත්ත්‍වයන් කෙරෙහි සංඥා ඇති’යි නො කියැයුතු යැ. ඒ චතුවෝකාරභවයත් ගති … ආත්මභාවප්‍රතිලාභත් වේ ද?
ප. පටි: එසේ නො කියැයුතු යැ …
7. ස. පු: ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු වේ ද?
ප. පටිඤ්ඤා: එසේ යැ.
ස. අනු: ‘නේවසඤ්ඤානාසඤ්ඤායතනය චතුවෝකාරභව නො වේ ද?
ප. පටිඤ්ඤා: එසේ යැ.
අනු. ඨ: ඉදින් ‘නේවසඤ්ඤානාසඤ්ඤායතනය චතුවෝකාරභව වේ නම්,
අනු. පා: භවත,’නේවසඤ්ඤානාසඤ්ඤායතනයෙහි සංඥා ඇත යනු නො කියැයුතු යැ’යි නො කියැයුතු යැ.
8. ස. පු: නේවසඤ්ඤානාසඤ්ඤායතනය චතුවෝකාරභව වෙයි. ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු වේ ද?
ප. පටිඤ්ඤා: එසේ යැ.
ස. අනු: ආකාසානඤ්චායතනය චතුවෝකාරභව වෙයි. ආකාසානඤ්චායතනයෙහි සංඥා ඇති’යි නො කියැයුතු ද?
ප. පටි: එසේ නො කියැයුතු යැ …
9. ස. පු: නේවසඤ්ඤානාසඤ්ඤායතනය චතුවෝකාරභව වෙයි. ‘නේවසඤ්ඤානාසඤ්ඤායතනයෙහි සංඥා ඇති’යි නො කියැයුතු ද?
ප. පටිඤ්ඤා: එසේ යැ.
ස. අනු: විඤ්ඤාණඤ්චායතනය … ආකිඤ්චඤ්ඤායතනය චතුවෝකාරභව වෙයි. ආකිඤ්චඤ්ඤායතනයෙහි සංඥා ඇති යි නො කියැයුතු ද?
ප. පටි: එසේ නො කියැයුතු යැ …
10. ස. පු: ‘ආකාසානඤ්චායතනය චතුවෝකාරභව වෙයි. එහි සංඥා ඇද්ද?
ප. පටිඤ්ඤා: එසේ යැ.
ස. අනු: නේවසඤ්ඤානාසඤ්ඤායතනය චතුවෝකාරභව වෙයි. එහි සංඥා ඇද්ද?
ප. පටි: එසේ නො කියැයුතු යැ …
11. ස. පු: විඤ්ඤාණඤ්චායතනය … ආකිඤ්චඤ්ඤායතනය චතුවෝකාරභව වෙයි. එහි සංඥා ඇද්ද?
ප. පටිඤ්ඤා: එසේ යැ.
ස. අනු: නේවසඤ්ඤානාසඤ්ඤායතනය චතුවෝකාරභව වෙයි. එහි සංඥා ඇද්ද?
ප. පටි: එසේ නො කියැයුතු යැ …
12. ස. පු: නේවසඤ්ඤානාසඤ්ඤායතනයෙහි ‘සංඥා ඇතියි හෝ නැතියි හෝ’යි නො කියැයුතු ද?
ප. පටිඤ්ඤා: එසේ යැ.
ස. අනු: නේවසඤ්ඤානාසඤ්ඤායතනය චතුවෝකාරභව නො වේ ද?
ප. පටිඤ්ඤා: එසේ යැ.
අනු. ඨ: ඉදින් නේවසඤ්ඤානාසඤ්ඤායතනය චතුවෝකාරභව වේ නම්,
අනු. පා: භවත, ‘නේවසඤ්ඤානාසඤ්ඤායතනයෙහි සංඥා ඇතියි හෝ නැතියි හෝ නො කියැයුතු යැ’යි නො කියැයුතු යැ.
13. ස. පු: නේවසඤ්ඤානාසඤ්ඤායතනය චතුවෝකාරභව වෙයි. නේවසඤ්ඤානාසඤ්ඤායතනයෙහි ‘සංඥා ඇතියි හෝ නැතියි හෝ’ යි නො කියැයුතු ද?
ප. පටිඤ්ඤා: එසේ යැ.
ස. අනු: ආකාසානඤ්චායතනය … විඤ්ඤාණඤ්චායතනය … ආකිඤ්චඤ්ඤායතනය චතුවෝකාරභව වෙයි. ආකිඤ්චඤ්ඤායතනයෙහි ‘සංඥා ඇතියි හෝ නැතියි හෝ’යි නො කියැයුතු ද?
ප. පටි: එසේ නො කියැයුතු යැ …
14. ස. පු: ආකාසානඤ්චායතනය චතුවෝකාරභව වෙයි. එහි සංඥා ඇද්ද?
ප. පටිඤ්ඤා: එසේ යැ.
ස. අනු: නේවසඤ්ඤානාසඤ්ඤායතනය චතුවෝකාරභව වෙයි. එහි සංඥා ඇද්ද?
ප. පටි: එසේ නො කියැයුතු යැ …
15. ස. පු: විඤ්ඤාණඤ්චායතනය … ආකිඤ්චඤ්ඤායතනය චතුවෝකාරභව වෙයි. එහි සංඥා ඇද්ද?
ප. පටිඤ්ඤා: එසේ යැ.
ස. අනු: නේවසඤ්ඤානාසඤ්ඤායතනය චතුවෝකාරභව වෙයි. එහි සංඥා ඇද්ද?
ප. පටි: එසේ නො කියැයුතු යැ …
16. ප. පු: නේවසඤ්ඤානාසඤ්ඤායතනයෙහි ‘සංඥා ඇති යි හෝ නැති යි කියැයුතු වේ ද?
ස. පටිඤ්ඤා: එසේ යැ.
ප. අනු: නේවසඤ්ඤානාසඤ්ඤායතනය නො?
ස. පටිඤ්ඤා: එසේ යැ.
අනු. ඨ: ඉදින් නේවසඤ්ඤානාසඤ්ඤායතනය වේ නම්,
අනු. පා: එකරුණින් භවත, ‘නේවසඤ්ඤානාසඤ්ඤායතනයෙහි සංඥා ඇතියි හෝ නැතියි හෝ නො කියැයුතු යැ’ යනු කියැයුතු මැ යැ.
17. ස. පු: ‘ නේවසඤ්ඤානාසඤ්ඤායතන යැ’යි (වචනය ප්‍රමාණ) කොට ‘නේවසඤ්ඤානාසඤ්ඤායතනයෙහි සංඥා ඇති යි හෝ නැති යි හෝ නො කියැයුතු වේ ද?
ප. පටිඤ්ඤා: එසේ යැ.
ස. අනු: ‘අදුක්ඛමසුඛාවේදනා’ යන වචනය ප්‍රමාණ කොට අදුක්ඛමසුඛවෙදනායෙහි ‘වේදනා’ යයි හෝ ‘අවේදනා’ යයි හෝ නො කියැයුතු වේ ද?
ප. පටි: එසේ නො කියැයුතු යැ …
තෙවන වර්‍ගය නිමි.
එහි උද්දාන:
බලසාධාරණකථා යැ, අරියන්තිකථා යැ, විමුත්තිකථා යැ, විමුච්චමානකථා යැ, අට්ඨමකකථා යැ, අට්ඨමකඉන්‍ද්‍රියකථා යැ, දිබ්බචක්ඛුකථා යැ, දිබ්බසොතකථා යැ, යථාකම්මූපගතඤාණකථා යැ, සංවරකථා යැ, අසඤ්ඤකථා යැ, නේවසඤ්ඤානාසඤ්ඤායතනකථා යි මෙසේ තෙල වර්‍ගය නිමි.
චතුර්‍ත්‍ථ වර්‍ගය
**[යසකුලපුත්‍රාදීන් ගෘහීව්‍යඤ්ජනයෙන් සිටියවුන්ගේ අර්‍හත්ත්‍වප්‍රාප්ති දැක ‘ගිහියා රහත් වෙති’ යි ගත් වාදී කෙනෙක් ඇත. උත්තරාපථකයන් සෙයිනි. උන්ගේ වාද බිඳුනට ‘ගිහිස්ස අරහාති’ කථා එයි.]**
1. ස. පු: ගිහියෙක් රහත් වේ ද?
ප. පටිඤ්ඤා: එසේ යැ.
ස. අනු: රහත්හට ගිහී සංයෝජන ඇද්ද?
ප. පටි: එසේ නො කියැයුතු යැ …
2. ස. පු: රහත්හට ගිහී සංයෝජන නැද්ද?
ප. පටිඤ්ඤා: එසේ යැ.
අනු. ඨ: ඉදින් රහත්හට ගිහී සංයෝජන නැත් නම්,
අනු. පා: භවත, ‘ගිහියා රහත් වෙති’ යි නො කියැයුතු මැ යැ.
3. ස. පු: ගිහියා රහත් වේ ද?
ප. පටිඤ්ඤා: එසේ යැ.
ස. අනු: රහත්හට ගිහී සංයෝජන පුහුන් වූයේ උසුන්මුල් වූයේ මුදුන්සුන් තලක් සේ අවස්තුක වූයේ ප්‍රඥායෙන් කළ අභාව ඇතියේ මතුයෙහි නූපදනා සැහැවි ඇතියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් රහත්හට ගෘහීසංයෝජන ප්‍රහීණ වී නම්, උසුන්මුල් වී නම් මුදුන්සුන් තලක් සේ අවස්තුක වී නම්, ප්‍රඥායෙන් කළ අභාව ඇති වී නම්, මතුයෙහි නූපදනා සැහැවි ඇති වී නම්,
අනු. පා: භවත, ‘ගිහියා රහත් වෙති’ යි නො කියැයුතු මැ යැ.
4. ස. පු: ගිහියෙක් රහත් වේ ද?
ප. පටිඤ්ඤා: එසේ යැ.
ස. අනු: ගෘහීසංයෝජන නො පියා දෘෂ්ටධර්‍මයෙහි මැ දුක් කෙළවර කරන කිසි ගිහියෙක් ඇද්ද?
ප. පටිඤ්ඤා: නැත.
අනු. ඨ: ඉදින් ගෘහීසංයෝජන නො පියා ඉහාත්මයෙහි මැ දුක් කෙළවර කරන කිසි ගිහියෙක් නැත් නම්,
අනු. පා: භවත, ‘ගිහියෙක් රහත් වේ යැ’ යි නො කියැයුතු මැ යැ.
5. ස. පු: ගිහියා රහත් වේ ද?
ප. පටිඤ්ඤා: එසේ යැ.
ස. අනු: වච්ඡගොත්ත පරිව්‍රාජකයා භාග්‍යවතුන් වහන්සේට තෙල සැලකෙළේ නො වේ ද: “භවත් ගෞතමයන් වහන්ස! ගිහීසංයෝජන නො පියා කාබුන් මරණින් මතු දුක් කෙළවර කරන යම් මැ ගිහියෙක් ඇත්තේ වේ ද? වච්ඡය! ගිහීසංයෝජන නො පියා කායභේදයෙන් දුක් කෙළවර කරන යම් මැ ගිහියෙක් නැති” යි වදාළ සූත්‍රාන්තයෙක් ඇත්තේ මැ නු?
ප. පටිඤ්ඤා: එසේ යැ.
අනු. පා: එකරුණින්, ‘ගිහියා රහත් වෙති’ යි නො කියැයුතු යැ.
6. ස. පු: ගිහියා රහත් වේ ද?
ප. පටිඤ්ඤා: එසේ යැ.
ස. අනු: රහත් මෙවුන්දම් සෙවුනේ වේ ද, මෙවුන්දම් උපදවනුයේ වේ ද, පුත්‍රසම්බාධශයනයෙහි වාස කෙරේ ද, කසීසඳුන් වළඳ කෙරේ ද, මල්ගඳවිලෙවුන් දරන්නේ වේ ද, රන්රිදී ඉවසන්නේ වේ ද, එළුබැටෙළු පිළිගන්නේ වේ ද, කුකුළුහූරු පිළිගන්නේ වේ ද, ඇත් ගව අස් වෙළෙඹ පිළිගන්නේ වේ ද, තිත්වටු වටු මොනර කපිඤ්ජරවටු පිළිගන්නේ වේ ද, කසාවන් විජිනි හා වාලමයමෞලි දරන්නේ වේ ද, දික්දහ ඇති සුදුවත් දරන්නේ වේ ද, දිවිහිම් කොට ගිහි වූයේ වේ දැ? යි.
ප. පටි: එසේ නො කියැයුතු යැ …
7. ප. පු: ‘ගිහියා රහත් වෙති’ යි නො කියැයුතු වේ ද?
ස. පටිඤ්ඤා: එසේ යැ.
ප. අනු: යස කුලපුත්, උත්තිය ගැහැවි, සෙතුමාණව, ගෘහීව්‍යඤ්ජනයෙන් අර්‍හත්‍වයට පැමිණියේ නො වේ ද?
ස. පටිඤ්ඤා: එසේ යැ.
අනු. ඨ: ඉදින් යස කුලපුත්, උත්තියගැහැවි, සෙතුමාණව, ගිහිලකුණින් මැ රහත්බවට පැමිණියේ වී නම්,
අනු. පා: එකරුණින් භවත, ‘ගිහියා රහත් වෙති’ යි කියැයුතු මැ යැ.
**[‘ඕපපාතිකො හොති තත්‍ථ පරිනිබ්බායී’ යන ආදි පෙළ නුනුවණින් ගෙන ‘ශුද්ධාවාසයෙහි දී උපප්‍රාප්තියෙන් රහත් වෙති’යි ලබ්ධි ගත් කෙනෙක් ඇත. උත්තරාපථකයන් සෙයිනි. ඔවුන්ගේ වාද බිඳුනට උපපත්තිකථා එයි.]**
1. ස. පු: උපප්‍රාප්ති චිත්තය සමග මැ රහත් වේ ද?
ප. පටිඤ්ඤා: එසේ යැ.
ස. අනු: උපප්‍රාප්ති චිත්තය සමග සෝවන් වේ ද?
ප. පටි: එසේ නො කියැයුතු යැ …
2. ස. පු: උපප්‍රාප්ති චිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: උපප්‍රාප්ති චිත්තය සමග සෙදගැමි වේ ද?
ප. පටි: එසේ නො කියැයුතු යැ …
3. ස. පු: උපප්‍රාප්ති චිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: උපප්‍රාප්ති චිත්තය සමග අනගැමි වේ ද?
ප. පටි: එසේ නො කියැයුතු යැ …
4. ස. පු: උපප්‍රාප්ති චිත්තය සමග සෝවන් නො වේ ද?
ප. පටිඤ්ඤා: එසේ යැ.
අනු. ඨ: ඉදින් උපප්‍රාප්ති චිත්තය සමග සෝවන් නො වේ නම්,
අනු. පා: භවත, ‘උපප්‍රාප්ති චිත්තය සමග රහත් වෙති’ යි නො කියැයුතු මැ යැ.
5. ස. පු: උපප්‍රාප්ති චිත්තය සමග සෙදගැමි නො වේ ද?
ප. පටිඤ්ඤා: එසේ යැ.
අනු. ඨ: ඉදින් උපප්‍රාප්ති චිත්තය සමග සෙදගැමි නො වේ නම්,
අනු. පා: භවත, ‘උපප්‍රාප්ති චිත්තය සමග රහත් වෙති’ යි නො කියැයුතු මැ යැ.
6. ස. පු: උපප්‍රාප්ති චිත්තය සමග අනගැමි නො වන්නේ වේ ද?
ප. පටිඤ්ඤා: එසේ යැ.
අනු. ඨ: ඉදින් උපප්‍රාප්තිචිත්තය සමග අනගැමි නො වන්නේ වේ නම්,
අනු. පා: භවත, ‘උපප්‍රාප්තිචිත්තය සමග රහත් වෙති’ යි නො කියැයුතු මැ යැ.
7. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: සැරියුත් තෙර උපප්‍රාප්තිචිත්තය සමග රහත් වී ද?
ප. පටි: එසේ නො කියැයුතු යැ …
ස. අනු: මහමුගලන් තෙර … මහකසුබු තෙර … මහකසයින් තෙර … මහාකොට්ඨිත තෙර … මහපතු තෙර උපප්‍රාප්තිචිත්තය සමග රහත් වී ද?
ප. පටි: එසේ නො කියැයුතු යැ …
8. ස. පු: සැරියුත් තෙර උපප්‍රාප්තිචිත්තය සමග රහත් නො වී ද?
ප. පටිඤ්ඤා: එසේ යැ.
අනු. ඨ: ඉදින් සැරියුත් තෙර උපප්‍රාප්තිචිත්තය සමග රහත් නො වී නම්,
අනු. පා: භවත, ‘උපප්‍රාප්තිචිත්තය සමග රහත් වෙති’ යි නො කියැයුතු මැ යැ.
9. ස. පු: මහමුගලන් තෙර … මහකසුබු තෙර … මහකසයින් තෙර … මහාකොට්ඨිත තෙර … මහපතු තෙර උපප්‍රාප්තිචිත්තය සමග රහත් නො වී ද?
ප. පටිඤ්ඤා: එසේ යැ.
අනු. ඨ: ඉදින් මහපතු තෙර උපප්‍රාප්තිචිත්තය සමග රහත් නො වී නම්,
අනු. පා: භවත, ‘උපප්‍රාප්තිචිත්තය සමග රහත් වෙති’ යි නො කියැයුතු මැ යැ.
10. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: ලෞකික වූ සාස්‍රව වූ … සාංක්ලේශික වූ උපප්‍රාප්ති ඉස්නා (ප්‍රතිසන්‍ධි සොයන) සිතින් රහත්බව පසක් කෙරේ ද?
ප. පටි: එසේ නො කියැයුතු යැ …
11. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: උපපත්තෙසිය සිත නෛර්‍ය්‍යාණික වේ ද, ක්‍ෂයගාමී වේ ද, බෝධගාමී වේ ද, අපචයගාමී වේ ද, අනාස්‍රව වේ ද, … අසාංක්ලේශික වේ ද?
ප. පටි: එසේ නො කියැයුතු යැ …
ස. අනු: උපපත්තෙසිය චිත්තය අනෛර්‍ය්‍යාණික වූයේ ක්‍ෂයගාමී නො වූයේ බෝධගාමී නො වූයේ අපචයගාමී නො වූයේ සාස්‍රව වූයේ … සාංක්ලේශික වූයේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් උපපත්තෙසිය චිත්තය නෛර්‍ය්‍යාණික නො වූයේ ක්‍ෂයගාමී නො වූයේ බෝධගාමී නො වූයේ අපචයගාමී නො වූයේ සාස්‍රව වූයේ … සාංක්ලේශික වූයේ වේ නම්,
අනු. පා: භවත, ‘උපප්‍රාප්තිචිත්තය සමග රහත් වෙති’ යි නො කියැයුතු මැ යැ.
12. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: උපපත්තෙසියචිත්තයෙන් රාගය දුරු කෙරේ ද, ද්වේෂය දුරු කෙරේ ද, මෝහය දුරු කෙරේ ද, අනපත්‍රපා දුරු කෙරේ ද?
ප. පටි: එසේ නො කියැයුතු යැ …
13. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: උපපත්තෙසියචිත්තය මාර්‍ග වේ ද ස්මෘතිප්‍රස්ථාන වේ ද … සම්‍යක්ප්‍රධාන වේ ද … ඍද්ධිපාද වේ ද … ඉන්‍ද්‍රිය වේ ද … බල වේ ද … බෝධ්‍යඞ්ග වේ ද?
ප. පටි: එසේ නො කියැයුතු යැ …
14. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: උපපත්තෙසියචිත්තයෙන් දුඃඛසත්‍යය පරිඥාන වශයෙන් දනී ද, සමුදයසත්‍යය දුරු කෙරේ ද, නිරෝධසත්‍යය ප්‍රත්‍යක්‍ෂ කෙරේ ද, මාර්‍ගසත්‍යය භවා ද?
ප. පටි: එසේ නො කියැයුතු යැ …
15. ස. පු: උපප්‍රාප්තිචිත්තය සමග රහත් වේ ද?
ප. පටිඤ්ඤා: එසේ යැ.
ස. අනු: ච්‍යුතිචිත්තය මාර්‍ගචිත්ත, උපපත්තෙසියචිත්ත, ඵලචිත්ත වේ ද?
ප. පටි: එසේ නො කියැයුතු යැ …
**[‘අනාස්‍රව වූ රහත්හුගේ යම් ධර්‍ම කෙනෙක් ඇද්ද, එහැම දහම්හු අනාස්‍රවයහ’යි ලබ්ධිගත් වාදී කෙනෙක් ඇත. උත්තරාපථකයන් සෙයිනි. උන්ගේ වාද බිඳුනට අනාසවකථා එයි.]**
1. ස. පු: රහත්හුගේ හැම දහම්හු අනාස්‍රව වෙත් ද?
ප. පටිඤ්ඤා: එසේ යැ.
ස. අනු: මාර්‍ගය ඵලය නිර්‍වාණය ශ්‍රෝතාපත්තිමාර්‍ගය ශ්‍රෝතාපත්තිඵලය සකෘදාගාමිමාර්‍ගය සකෘදාගාමිඵලය අනාගාමිමාර්‍ගය අනාගාමිඵලය අර්‍හත්ත්‍වමාර්‍ගය අර්‍හත්ත්‍වඵලය සමෘතිප්‍රස්ථානය සම්‍යක්ප්‍රධානය ඍද්ධිපාදය ඉන්‍ද්‍රියය බලය බෝධ්‍යඞ්ගය යන මොහු අනාස්‍රවධර්‍මයෝ වෙත් ද?
ප. පටි: එසේ නො කියැයුතු යැ …
2. ස. පු: රහත්හුගේ හැම දහම්හු අනාස්‍රව වෙත් ද?
ප. පටිඤ්ඤා: එසේ යැ.
ස. අනු: රහත්හුගේ ඇස අනාස්‍රව වේ ද?
ප. පටි: එසේ නො කියැයුතු යැ …
3. ස. පු: රහත්හුගේ ඇස අනාස්‍රව වේ ද?
ප. පටිඤ්ඤා: එසේ යැ. (අනාස්‍රවයා අයත් හෙයින් පිළින කෙරෙයි.)
ස. අනු: මාර්‍ගය, ඵලය, නිර්‍වාණය, ශ්‍රෝතාපත්තිමාර්‍ගය, ශ්‍රෝතාපත්තිඵලය … බෝධ්‍යඞ්ගය අනාස්‍රව වේ ද?
ප. පටි: එසේ නො කියැයුතු යැ …
ස. අනු: රහත්හුගේ ශ්‍රෝත්‍රය … රහත්හුගේ ඝ්‍රාණය … රහත්හුගේ ජිහ්වාව … රහත්හුගේ කාය අනාස්‍රව වේ ද?
ප. පටි: එසේ නො කියැයුතු යැ …
4. ස. පු: රහත්හුගේ කය අනාස්‍රව වේ ද?
ප. පටිඤ්ඤා: එසේ යැ.
ස. අනු: මාර්‍ගය, ඵලය, නිර්‍වාණය, ශ්‍රෝතාපත්තිමාර්‍ගය, ශ්‍රෝතාපත්තිඵලය, … බෝධ්‍යඞ්ගය අනාස්‍රව වේ ද?
ප. පටි: එසේ නො කියැයුතු යැ …
5. ස. පු: රහත්හුගේ කය අනාස්‍රව වේ ද?
ප. පටිඤ්ඤා: එසේ යැ.
ස. අනු: රහත්හුගේ කය ප්‍රග්‍රහ නිග්‍රහ දෙකට පැමිණියේ ඡේදන භේදන දෙකට පැමිණියේ කවුඩන් හා ගිජුලිහිණියන් හා උකුසුවන් හා සාධාරණ වේ ද?
ප. පටිඤ්ඤා: එසේ යැ.
ස. අනු: අනාස්‍රවධර්‍මය ප්‍රග්‍රහනිග්‍රහ දෙකට පැමිණියේ ඡේදන භේදන දෙකට පැමිණියේ කවුඩන් හා ගිජුලිහිණියන් හා උකුසුවන් හා සාධාරණ වේ ද?
ප. පටි: එසේ නො කියැයුතු යැ …
6. ස. පු: රහත්හුගේ කයෙහි විස වදනේ වේ ද, සැත් වදනේ වේ ද, ගිනි වදනේ වේ ද?
ප. පටිඤ්ඤා: එසේ යැ,
ස. අනු: අනාස්‍රවධර්‍මයෙහි විස වදනේ වේ ද, සැත් වදනේ වේ ද, ගිනි වදනේ වේ ද?
ප. පටි: එසේ නො කියැයුතු යැ …
7. ස. පු: රහත්හුගේ කය කාරාබන්‍ධනයෙන් බඳනට ලැබේ ද, රජ්ජුබන්‍ධනයෙන් බඳනට ලැබේ ද, හැකිළි බැම්මෙන් බඳනට ලැබේ ද, ග්‍රාමබන්‍ධනයෙන් බඳනට ලැබේ ද, නිගමබන්‍ධනයෙන් බඳනට ලැබේ ද, නගරබන්‍ධනයෙන් බඳනට ලැබේ ද, ජනපදබන්‍ධනයෙන් බඳනට ලැබේ ද, කණ්ඨපඤ්චම බන්‍ධනයෙන් බඳනට ලැබේ ද?
ප. පටිඤ්ඤා: එසේ යැ.
ස. අනු: අනාස්‍රවධර්‍මය අන්‍දුබන්‍ධනයෙන් බඳනට රජ්ජුබන්‍ධනයෙන් බඳනට ශෘඞ්ඛලිකාබන්‍ධනයෙන් බඳනට ග්‍රාම … නිගම … නගර … ජනපද … කණ්ඨපඤ්චමබන්‍ධනයෙන් බඳනට ලැබේ ද?
ප. පටි: එසේ නො කියැයුතු යැ …
8. ස. පු: ඉදින් රහත් පෘථග්ජනහට සිවුරු දේ නම් අනාස්‍රව වැ සාස්‍රව වේ ද?
ප. පටි: එසේ නො කියැයුතු යැ …
ස. පු: (පළමු) අනාස්‍රව වැ (පසුව) සාස්‍රව වේ ද?
ප. පටිඤ්ඤා: එසේ යැ.
ස. අනු: එ මැ අනාස්‍රවත් එ මැ සාස්‍රවත් වේ ද?
ප. පටි: එසේ නො කියැයුතු යැ …
9. ස. පු: එ මැ අනාස්‍රවත් එ මැ සාස්‍රවත් වේ ද?
ප. පටිඤ්ඤා: එසේ යැ.
ස. අනු: මාර්‍ගය අනාස්‍රව වැ සාස්‍රව වේ ද?
ප. පටි: එසේ නො කියැයුතු යැ …
ස. පු.: ඵල ස්මෘතිප්‍රස්ථාන සම්‍යක්ප්‍රධාන ඍද්ධිපාද ඉන්‍ද්‍රිය බල බෝධ්‍යඞ්ග අනාස්‍රව වැ සාස්‍රව වේ ද?
ප. පටි: එසේ නො කියැයුතු යැ …
10. ස. පු: ඉදින් රහත් පෘථග්ජනහට පිණ්ඩපාත දේ නම්, ශයනාසන දේ නම්, ග්ලානප්‍රත්‍යයභෛසජ්‍යපරිෂ්කාර දේ නම්, අනාස්‍රව වැ සාස්‍රව වේ ද?
ප. පටි: එසේ නො කියැයුතු යැ …
ස. පු: අනාස්‍රව වැ සාස්‍රව වේ ද?
ප. පටිඤ්ඤා: එසේ යැ.
ස. අනු: එ මැ අනාස්‍රවත් එ මැ සාස්‍රවත් වේ ද?
ප. පටි: එසේ නො කියැයුතු යැ …
11. ස. පු: එ මැ අනාස්‍රවත් එ මැ සාස්‍රවත් වේ ද?
ප. පටිඤ්ඤා: එසේ යැ.
ස. අනු: මාර්‍ගය (පළමු) අනාස්‍රව වැ (පසුව) සාස්‍රව වේ ද?
ප. පටි: එසේ නො කියැයුතු යැ …
ස. අනු: ඵල ස්මෘතිප්‍රස්ථාන සම්‍යක්ප්‍රධාන ඍද්ධිපාද ඉන්‍ද්‍රිය බල බෝධ්‍යඞ්ග (පළමු) අනාස්‍රව වැ (පසුව) සාස්‍රව වේ ද?
ප. පටි: එසේ නො කියැයුතු යැ …
12. ස. පු: ඉදින් පුහුදුන් පුඟුල් රහත්හට සිවුරු දේ නම්, (පළමු) සාස්‍රව (පසුව) අනාස්‍රව වේ ද?
ප. පටි: එසේ නො කියැයුතු යැ …
ස. පු: (පළමු) සාස්‍රව (පසුව) අනාස්‍රව වේ ද?
ප. පටිඤ්ඤා: එසේ යැ.
ස. අනු: එ මැ සාස්‍රවත් එ මැ අනාස්‍රවත් වේ ද?
ප. පටි: එසේ නො කියැයුතු යැ …
13. ස. පු: එ මැ සාස්‍රවත් එ මැ අනාස්‍රවත් වේ ද?
ප. පටිඤ්ඤා: එසේ යැ.
ස. අනු: රාගය (පළමු) සාස්‍රව වැ (පසුව) අනාස්‍රව වේ ද?
ප. පටි: එසේ නො කියැයුතු යැ …
ස. අනු: ද්වේෂය … මෝහය … අනපත්‍රපා (පළමු) සාස්‍රව වැ (පසුව) අනාස්‍රව වේ ද?
ප. පටි: එසේ නො කියැයුතු යැ …
14. ස. පු: ඉදින් පුහුදුන් පුඟුල් රහත්හට පිණ්ඩපාත දේ නම්, සෙනසුන් දේ නම්, ගිලන්පසබෙහෙසද්පිරිකර දේ නම් (පළමු) සාස්‍රව වැ (පසුව) අනාස්‍රව වේ ද?
ප. පටි: එසේ නො කියැයුතු යැ …
ස. පු: (පළමු) සාස්‍රව වැ (පසුව) අනාස්‍රව වේ ද?
ප. පටිඤ්ඤා: එසේ යැ.
ස. අනු: එ මැ සාස්‍රවත් එ මැ අනාස්‍රවත් වේ ද?
ප. පටි: එසේ නො කියැයුතු යැ …
15. ස. පු: එ මැ සාස්‍රවත් එ මැ අනාස්‍රවත් වේ ද?
ප. පටිඤ්ඤා: එසේ යැ.
ස. අනු: රාගය (පළමු) සාස්‍රව වැ (පසුව) අනාස්‍රව වේ ද?
ප. පටි: එසේ නො කියැයුතු යැ …
ස. අනු: ද්වේෂය … මෝහය … අනපත්‍රපා (පළමු) සාස්‍රව වැ (පසුව) අනාස්‍රව වේ ද?
ප. පටි: එසේ නො කියැයුතු යැ …
16. ප. පු: ‘රහත්හුගේ හැම ධර්‍මයෝ අනාශ්‍රවහ’ යි නො කියැයුතු වේ ද?
ස. පටිඤ්ඤා: එසේ යැ.
ප. පු: රහත් අනාස්‍රව නො?
ස. පටිඤ්ඤා: එසේ යැ.
අනු. ඨ: ඉදින් රහත් අනාස්‍රව වේ නම්,
අනු. පා: එ කරුණින් භවත, රහත්හුගේ හැම ධර්‍මයෝ අනාස්‍රවහ’ යි කියැයුතු මැ යැ …
**[සමඞ්ගීභාවසමන්‍වාගම යැ ප්‍රතිලාභසමන්‍වාගම යැ යි සමන්‍වාගමයෝ දෙදෙනෙකි. මේ උභය සමන්‍වාගමයන් තබා අන්‍ය වූ උපපත්තිධර්‍ම වශයෙන් එන සමන්‍වාගමයෙක් ඇති යි ලබ්ධි ගත් වාදී කෙනෙක් ඇත. උත්තරාපථකයන් සෙයිනි. උන්ගේ වාද බිඳුනට සමන්නාගතකථා එයි.]**
1. ස. පු: රහත් සතර ඵලයෙකින් සමන්‍වාගත වේ ද? (ප්‍රාප්තිධර්‍ම නමින් යමෙක් නැති’ යි අවබෝධ කරවනු පිණිස ප්‍රශ්න යි.)
ප. පටිඤ්ඤා: එසේ යැ (ප්‍රාප්ති ධර්‍ම සඳහා කළ ප්‍රතිඥා යි.)
ස. අනු: රහත් චතුර්විධ ස්පර්‍ශයෙන් චතුර්විධ වේදනායෙන් චතුර්විධ සංඥායෙන් චතුර්විධ චේතනායෙන් චතුර්විධ චිත්තයෙන් චතුර්විධ ශ්‍රද්ධායෙන් චතුර්විධ වීර්‍ය්‍යයෙන් චතුර්විධ ස්මෘතියෙන් චතුර්විධ සමාධියෙන් චතුර්විධ ප්‍රඥායෙන් සමන්‍වාගත වේ ද? (රහත් තොප මතයෙහි චතුර්විධ ඵලයෙකින් සමන්‍වාගත වේ නම්, එසේ වත් මැ සතර ඵලයෙහි සතර ස්පර්‍ශාදියෙනුදු සමන්‍වාගත බව වියයුතු යැ යි චෝදනා පිණිස කළ අනුයෝග යි.)
ප. පටි: එසේ නො කියැයුතු යැ … (ඒකක්‍ෂණයෙහි ස්පර්‍ශාදි සතර නැතියෙන් කළ ප්‍රතික්‍ෂේප යි)
2. ස. පු: අනගැමි තුන් ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි ත්‍රිවිධ ස්පර්‍ශයෙන් … ත්‍රිවිධ ප්‍රඥායෙන් සමන්‍වාගත වේ ද?
ප. පටි: එසේ නො කියැයුතු යැ …
3. ස. පු: සෙදගැමි දෙඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමි ද්විවිධ ස්පර්‍ශයෙන් … ද්විවිධ ප්‍රඥායෙන් සමන්‍වාගත වේ ද?
ප. පටි: එසේ නො කියැයුතු යැ …
4. ස. පු: රහත් සෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් සෝතාපන්න වූයේ සත්තක්ඛත්තුපරම වූයේ කොලංකොල වූයේ ඒකබීජී වූයේ වේ ද?
ප. පටි: එසේ නො කියැයුතු යැ …
5. ස. පු: රහත් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් සෙදගැමි වේ ද?
ප. පටි: එසේ නො කියැයුතු යැ …
6. ස. පු: රහත් අනගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් අනගැමි වූයේ අන්තරාපරිනිබ්බායී වූයේ උපහච්චපරිනිබ්බායී වූයේ අසංඛාරපරිනිබ්බායී වූයේ සසංඛාරපරිනිබ්බායී වූයේ උද්ධංසෝත අකනිට්ඨගාමී වූයේ වේ ද?
ප. පටි: එසේ නො කියැයුතු යැ …
7. ස. පු: අනගැමි සෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි සෝතාපන්න වූයේ සත්තක්ඛත්තුපරම වූයේ කොලංකොල වූයේ ඒකබීජී වූයේ වේ ද?
ප. පටි: එසේ නො කියැයුතු යැ …
8. ස. පු: අනගැමි සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි සෙදගැමි වේ ද?
ප. පටිඤ්ඤා: එසේ නො කියැයුතු යැ …
9. ස. පු: සෙදගැමි සෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමි සෝතාපන්න වූයේ සත්තක්ඛත්තුපරම වූයේ කොලංකොල වූයේ ඒකබීජී වූයේ වේ ද?
ප. පටි: එසේ නො කියැයුතු යැ …
10. ස. පු: සෝතාපත්තිඵලයෙන් සමන්‍වාගත වූයේ ‘සෝතාපන්නයහ’ යි කියැයුතු වේ ද?
ප. පටිඤ්ඤා: එසේ යැ.
ස. පු: රහත් සෝතාපත්තිඵලයෙන් සමන්‍වාගත වූයේ වේ ද?
ප. පටිඤ්ඤා: එසේ යැ.
ස. අනු: ඒ රහත් මැ ඒ සෝවන් වේ ද?
ප. පටි: එසේ නො කියැයුතු යැ …
11. ස. පු: සෙදගැමිඵලයෙන් සමන්‍වාගත වූයේ ‘සෙදගැමියහ’ යි කියැයුතු වේ ද?
ප. පටිඤ්ඤා: එසේ යැ.
ස. පු: රහත් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ඒ රහත් මැ ඒ සෙදගැමි වේ ද?
ප. පටි: එසේ නො කියැයුතු යැ …
12. ස. පු: අනගැමිඵලයෙන් සමන්‍වාගත වූයේ ‘අනගැමියහ’ යි කියැයුතු වේ ද?
ප. පටිඤ්ඤා: එසේ යැ.
ස. පු: රහත් අනගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ඒ රහත් මැ ඒ අනගැමි වේ ද?
ප. පටි: එසේ නො කියැයුතු යැ …
13. ස. පු: ශ්‍රෝතාපත්තිඵලයෙන් සමන්‍වාගත වූයේ ‘ශ්‍රෝතාපන්නයහ’ යි කියැයුතු වේ ද?
ප. පටිඤ්ඤා: එසේ යැ.
ස. පු: අනගැමි ශ්‍රෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ඒ අනගැමි මැ ඒ ශ්‍රෝතාපන්නයා වේ ද?
ප. පටි: එසේ නො කියැයුතු යැ …
14. ස. පු: සකෘදාගාමිඵලයෙන් සමන්‍වාගත වූයේ ‘සකෘදාගාමීහ’ යි කියැයුතු වේ ද?
ප. පටිඤ්ඤා: එසේ යැ.
ස. පු: අනගැමි සකෘදාගාමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ඒ අනගැමි මැ ඒ සකෘදාගාමී වේ ද?
ප. පටි: එසේ නො කියැයුතු යැ …
15. ස. පු: ශ්‍රෝතාපත්තිඵලයෙන් සමන්‍වාගත වූයේ ‘ශ්‍රෝතාපන්නයහ’ යි කියැයුතු වේ ද?
ප. පටිඤ්ඤා: එසේ යැ.
ස. පු: සෙදගැමි සෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ඒ සෙදගැමි මැ ඒ සෝතාපන්නයා වේ ද?
ප. පටි: එසේ නො කියැයුතු යැ …
16. ස. පු: රහත් සෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. පු: රහත් සෝතාපත්තිඵලය (නැවත අනුත්පත්ති විසින්) ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් රහත් සෝතාපත්තිඵලය ඉක්මසිටියේ වේ නම්,
අනු. පා: භවත, ‘රහත් සෝතාපත්තිඵලයෙන් සමන්‍වාගතයහ’ යි නො කියැයුතු මැ යැ.
17. ස. පු: රහත් සෝතාපත්තිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් සෝතාපත්තිමාර්‍ගය ඉක්මසිටියේ සක්කායදිට්ඨි විචිකිච්ඡා සීලබ්බතපරාමාස හා අපායගමනයට හිත වූ රාගය, අපායගමනයට හිත වූ ද්වේෂය, අපායගමනයට හිත වූ මෝහය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
18. ස. පු: රහත් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් සෙදගැමිඵලය ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් රහත් සෙදගැමිඵලය ඉක්මසිටියේ වේ නම්,
අනු. පා: භවත, ‘රහත් සෙදගැමිඵලයෙන් සමන්‍වාගතයහ’ යි නො කියැයුතු මැ යැ.
19. ස. පු: රහත් සෙදගැමිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් සෙදගැමිමඟ ඉක්මසිටියේ ඕළාරිකකාමරාග ඔළාරිකව්‍යාපාද ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
20. ස. පු: රහත් අනාගාමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. පු: රහත් අනාගාමිඵලය ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් රහත් අනාගාමිඵලය ඉක්මසිටියේ වේ නම්,
අනු. පා: භවත, ‘රහත් අනාගාමිඵලයෙන් සමන්‍වාගතයහ’ යි නො කියැයුතු මැ යැ.
21. ස. පු: රහත් අනාගාමිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් අනාගාමිමාර්‍ගය ඉක්මසිටියේ අණුසහගත කාමරාගය අණුසහගත ව්‍යාපාදය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
22. ස. පු: අනගැමි සෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි සෝතාපත්තිඵලය ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් අනගැමි සෝතාපත්තිඵලය ඉක්මසිටියේ වේ නම්,
අනු. පා: භවත, අනගැමි සෝතාපත්තිඵලයෙන් සමන්‍වාගතයහ’ යි නො කියැයුතු මැ යැ.
23. ස. පු: අනගැමි ශ්‍රෝතාපත්තිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි ශ්‍රෝතාපත්තිමාර්‍ගය ඉක්මසිටියේ සක්කායදිට්ඨි … අපායගමනයට හිත වූ මෝහය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
24. ස. පු: අනගැමි සකෘදාගාමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි සකෘදාගාමිඵලය ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් අනගැමි සකෘදාගාමිඵලය ඉක්මසිටියේ වේ නම්,
අනු. පා: භවත, ‘අනගැමි සකෘදාගාමිඵලයෙන් සමන්‍වාගතයහ’යි නො කියැයුතු මැ යැ.
25. ස. පු: අනගැමි සකෘදාගාමිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමි සකෘදාගාමිමාර්‍ගය ඉක්මසිටියේ ඕළාරික කාමරාගය ඕළාරික ව්‍යාපාදය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
26. ස. පු: සෙදගැමි ශ්‍රෝතාපත්තිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමි ශ්‍රෝතාපත්තිඵලය ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් සෙදගැමි ශ්‍රෝතාපත්තිඵලය ඉක්මසිටියේ වේ නම්,
අනු. පා: භවත, ‘සෙදගැමි ශ්‍රෝතාපත්තිඵලයෙන් සමන්‍වාගතයහ’යි නො කියැයුතු මැ යැ.
27. ස. පු: සෙදගැමි ශ්‍රෝතාපත්තිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමි ශ්‍රෝතාපත්තිමාර්‍ගය ඉක්මසිටියේ සක්කායදිට්ඨි … අපායගමනයට හිත වූ මෝහය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
28. ප. පු: ‘රහත් චතුර්විධඵලයෙන් සමන්‍වාගතයහ’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: රහතුන් වහන්සේ විසින් චතුර්විධ ඵලයෝ ප්‍රතිවේධ කරන ලද්දාහු එයිනුදු නො පිරිහුණාහු නො වෙද් ද?
ස. පටිඤ්ඤා: එසේ යැ.
අනු. ඨ: ඉදින් රහතුන් වහන්සේ විසින් චතුර්විධ ඵලයෝ ප්‍රතිවේධ කරන ලද්දාහු එයිනුදු නො පිරිහුණාහු වී නම්,
අනු. පා: භවත, එකරුණින් ‘රහත් චතුර්විධඵලයෙන් සමන්‍වාගතයහ’ යි කියැයුතු මැ යැ.
29. ප. පු: ‘අනගැමි ත්‍රිවිධ ඵලයෙන් සමන්‍වාගතයහ’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: අනගැමිහු විසින් ත්‍රිවිධ ඵලයෝ ප්‍රතිවේධ කරන ලද්දාහු එයිනුදු නො පිරිහුණේ නො වේ ද?
ස. පටිඤ්ඤා: එසේ යැ.
අනු. ඨ: ඉදින් අනගැමිහු විසින් ත්‍රිවිධ ඵලයෝ ප්‍රතිවේධ කරන ලද්දාහු එයිනුදු නො පිරිහුණේ වී නම්,
අනු. පා: භවත, එකරුණින් ‘අනගැමි ත්‍රිවිධ ඵලයෙන් සමන්‍වාගතයහ’යි කියැයුතු මැ යැ.
30. ප. පු: ‘සෙදගැමි ද්විවිධ ඵලයෙන් සමන්‍වාගතයහ’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: සෙදගැමිහු විසින් ද්විවිධ ඵලයෝ ප්‍රතිවේධ කරන ලද්දාහු එයිනුදු නො පිරිහුණේ නො වේ ද?
ස. පටිඤ්ඤා: එසේ යැ.
අනු. ඨ: ඉදින් සෙදගැමිහු විසින් ද්විවිධ ඵලයෝ ප්‍රතිවේධ කරන ලද්දාහු එයිනුදු නො පිරිහුණේ වී නම්,
අනු. පා: භවත, එකරුණින් ‘සෙදගැමි ද්විවිධ ඵලයෙන් සමන්‍වාගතයහ’යි කියැයුතු මැ යැ …
31. ස. පු: රහතුන් වහන්සේ විසින් චතුර්විධ ඵලයෝ ප්‍රතිලබ්ධයහ. එයිනුදු අපරිහීනයහ’යි ගෙන රහත් චතුර්විධ ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහතුන් වහන්සේ විසින් චතුර්විධ මාර්‍ගයෝ ප්‍රතිලබ්ධයහ. එයිනුදු අපරිහීනයහ’යි ගෙන රහත් චතුර්විධ මාර්‍ගයෙන් සමන්‍වාගත වේ ද?
ප. පටි: එසේ නො කියැයුතු යැ …
32. ස. පු: අනගැමිහු විසින් ත්‍රිවිධ ඵලයෝ ප්‍රතිලබ්ධයහ. එයිනුදු අපරිහීනයහ’යි ගෙන අනගැමි ත්‍රිවිධ ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිහු විසින් ත්‍රිවිධ මාර්‍ගයෝ ප්‍රතිලබ්ධයහ. එයිනුදු අපරිහීනයහ’යි ගෙන අනගැමි ත්‍රිවිධ මාර්‍ගයෙන් සමන්‍වාගත වේ ද?
ප. පටි: එසේ නො කියැයුතු යැ …
33. ස. පු: සෙදගැමිහු විසින් ද්විවිධ ඵලයෝ ප්‍රතිලබ්ධයහ. එයිනුදු අපරිහීනයහ’යි ගෙන සෙදගැමි ද්විවිධ ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමිහු විසින් ද්විවිධ මාර්‍ගයෝ ප්‍රතිලබ්ධයහ. එයිනුදු අපරිහීනයහ’යි ගෙන සෙදගැමි ද්විවිධ මාර්‍ගයෙන් සමන්‍වාගත වේ ද?
ප. පටි: එසේ නො කියැයුතු යැ …
**[‘ඒකක්‍ෂණයෙහි රහත්නට සියලු උපේක්‍ෂාවන්ගේ උත්පත්තිභාවයෙක් නැති’යි දක්වන්නට උපෙක්ඛාසමන්නාගතකථා එයි.]**
1. ස. පු: රහත් සවැදෑරුම් උපේක්‍ෂායෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් සවැදෑරුම් ස්පර්‍ශයෙන් සවැදෑරුම් වේදනායෙන් සවැදෑරුම් සංඥායෙන් … සවැදෑරුම් ප්‍රඥායෙන් සමන්‍වාගත වේ ද?
ප. පටි: එසේ නො කියැයුතු යැ …
2. ස. පු: රහත් සවැදෑරුම් උපේක්‍ෂායෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත් ඇසින් රූප දක්නේ කනින් ශබ්ද අසා ද, නැහැයෙන් ගඳ ආඝ්‍රාණ කෙරේ ද, දිවින් රස ආස්වාද කෙරේ ද, කයින් ස්ප්‍රෂ්ටව්‍ය ස්පර්‍ශ කෙරේ ද, සිතින් ධර්‍මය දනී ද? සිතින් ධර්‍මය දන්නේ ඇසින් රූප දකී ද … කනින් ශබ්ද අසා ද … ඝ්‍රාණයෙන් ගන්‍ධ ආඝ්‍රාණ කෙරේ ද … දිවින් රස ආස්වාද කෙරේ ද … කයින් ස්ප්‍රෂ්ටව්‍ය ස්පර්‍ශ කෙරේ ද?
ප. පටි: එසේ නො කියැයුතු යැ …
3. ස. පු: රහත් සවැදෑරුම් උපේක්‍ෂායෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: නිරන්තරයෙන් අනවරතයෙන් නුබුන් කොට සවැදෑරුම් උපේක්‍ෂායෙන් සමන්‍වාගත වූයේ සමවහිත වූයේ වේ ද, සවැදෑරුම් උපේක්‍ෂාවෝ එළඹ සිටියාහු වෙත් ද?
ප. පටි: එසේ නො කියැයුතු යැ …
4. ස. පු: ‘රහත් සවැදෑරුම් උපේක්‍ෂායෙන් සමන්‍වාගතයහ’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: රහත් ෂඩඞ්ගෝපේක්‍ෂා ඇතියේ නො වේ ද?
ස. පටිඤ්ඤා: එසේ යැ.
අනු. ඨ: ඉදින් රහත් ෂඩඞ්ගෝපේක්‍ෂා ඇතියේ වී නම්,
අනු. පා: භවත, එකරුණින් ‘රහත් සවැදෑරුම් උපේක්‍ෂායෙන් සමන්‍වාගතයහ’ යි නො කියැයුතු මැ යැ.
**[‘බෝධි’ නමින් මාර්‍ගඥානය ද, සර්‍වඥතාඥානය ද ගැනේ. ඒ බව නො සලකා ‘සුදු පැහැයෙන් සුදුය, කලු පැහැයෙන් කලුය’ කියන්නාක් මෙන් “බෝධියෙන් බුද්ධ” යයි ලබ්ධිගත් වාදීකෙනෙක් ඇත. උත්තරාපථකයන් සෙයිනි. උන්ගේ වාද බිඳුනට බෝධියා බුද්ධෝතිකථා එයි.]**
1. ස. පු: බෝධියෙන් බුද්ධ වේ ද?
ප. පටිඤ්ඤා: එසේ යැ.
ස. අනු: බෝධිය (මාර්‍ගඥානය) නිරුද්ධ වත් මැ විගත වත් මැ සන්හුන් වත් මැ අබුද්ධ වේ ද?
ප. පටි: එසේ නො කියැයුතු යැ …
2. ස. පු: බෝධියෙන් බුද්ධ වේ ද?
ප. පටිඤ්ඤා: එසේ යැ.
ස. අනු: අතීතබෝධියෙන් බුද්ධ වේ ද?
ප. පටි: එසේ නො කියැයුතු යැ … (තත් ක්‍ෂණයෙහි බෝධි නැතියෙන් කළ ප්‍රතික්‍ෂෙපයි.)
3. ස. පු: අතීත බෝධියෙන් බුද්ධ වේ ද?
ප. පටිඤ්ඤා: එසේ යැ.
ස. අනු: ඒ බෝධියෙන් බෝකරණී (අවබෝධ) කෙරේ ද?
ප. පටි: එසේ නො කියැයුතු යැ … (ඒ කරුණෙහි කෘත්‍යාභාවයෙන් කළ ප්‍රතික්‍ෂේප යි.)
4. ස. පු: ඒ බෝධියෙන් බෝකරණී කෙරේ ද?
ප. පටිඤ්ඤා: එසේ යැ. (කළ බෝකරණීයෙහි සම්මෝහ නැතියෙන් කළ පිළින යි.)
ස. අනු: ඒ බෝධියෙන් දුඃඛසත්‍යය පරිඥාන කෙරේ ද, සමුදයසත්‍යය ප්‍රහාණ කෙරේ ද, නිරෝධසත්‍යය සාක්‍ෂාත් කෙරේ ද, මාර්‍ගසත්‍යය භවා ද?
ප. පටි: එසේ නො කියැයුතු යැ … (තත් තත් කෘත්‍යය නැතියෙන් කළ ප්‍රතික්‍ෂේප යි.)
5. ස. පු: බෝධියෙන් බුද්ධ වේ ද?
ප. පටිඤ්ඤා: එසේ යැ.
ස. අනු: අනාගත බෝධියෙන් බුද්ධ වේ ද?
ප. පටි: එසේ නො කියැයුතු යැ … (ඒ ක්‍ෂණයෙහි මාර්‍ගඥාන නැතියෙන් කළ ප්‍රතික්‍ෂේප යි.)
6. ස. පු: අනාගත බෝධියෙන් බුද්ධ වේ ද?
ප. පටිඤ්ඤා: එසේ යැ. (‘අගමා රාජගහං බුද්ධෝ’ යි ඵලෝපචාරයෙන් කී තැන් දැක අනාගත බෝධියෙන් බුද්ධභාවය පිළින කෙරෙයි.)
ස. අනු: ඒ බෝධියෙන් බෝකරණී කෙරේ ද?
ප. පටි: එසේ නො කියැයුතු යැ … (තත් ක්‍ෂණයෙහි කෘත්‍යාභාවයෙන් කළ ප්‍රතික්‍ෂේප යි.)
7. ස. පු: ඒ බෝධියෙන් බොධිකරණී කෙරේ ද?
ප. පටිඤ්ඤා: එසේ යැ.
ස. අනු: ඒ බෝධියෙන් දුඃඛපරිඥාන කෙරේ ද … මාර්‍ගභාවනා කෙරේ ද?
ප. පටි: එසේ නො කියැයුතු යැ …
8. ස. පු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් බොධිකරණී කෙරේ ද?
ප. පටිඤ්ඤා: එසේ යැ.
ස. අනු: අතීත බෝධියෙන් බුද්ධ වෙයි. ඒ බෝධියෙන් බොධිකරණී කෙරේ ද?
ප. පටි: එසේ නො කියැයුතු යැ …
9. ස. පු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් දුඃඛය පරිඥාන කෙරේ ද, සමුදය දුරු කෙරේ ද, නිරෝධය ප්‍රත්‍යක්‍ෂ කෙරේ ද, මාර්‍ගය වඩා ද?
ප. පටිඤ්ඤා: එසේ යැ.
ස. අනු: අතීත බෝධියෙන් බුද්ධ වෙයි. ඒ බෝධියෙන් දුඃඛය පරිඥාන කෙරේ ද, … මාර්‍ගය වඩා ද?
ප. පටි: එසේ නො කියැයුතු යැ …
10. ස. පු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් බොධිකරණී කෙරේ ද?
ප. පටිඤ්ඤා: එසේ යැ.
ස. අනු: අනාගත බෝධියෙන් බුද්ධ වෙයි. ඒ බෝධියෙන් බොධිකරණී කෙරේ ද?
ප. පටි: එසේ නො කියැයුතු යැ …
11. ස. පු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් දුඃඛය පරිඥාන කෙරේ ද … මාර්‍ගය වඩා ද?
ප. පටිඤ්ඤා: එසේ යැ.
ස. අනු: අනාගත බෝධියෙන් බුද්ධ වෙයි. ඒ බෝධියෙන් දුඃඛය පරිඥාන කෙරේ ද … මාර්‍ගය වඩා ද?
ප. පටි: එසේ නො කියැයුතු යැ …
12. ස. පු: අතීත බෝධියෙන් බුද්ධ වෙයි. ඒ බෝධියෙන් බොධිකරණී නො ද කෙරේ ද?
ප. පටිඤ්ඤා: එසේ යැ.
ස. අනු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් බොධිකරණී නො ද කෙරේ ද?
ප. පටි: එසේ නො කියැයුතු මැ යැ …
13. ස. පු: අතීත බෝධියෙන් බුද්ධ වෙයි. ඒ බෝධියෙන් දුඃඛය පරිඥාන නො කෙරේ ද … මාර්‍ගය නො වඩා ද?
ප. පටිඤ්ඤා: එසේ යැ.
ස. අනු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් දුඃඛය පරිඥාන නො කෙරේ ද … මාර්‍ගය නො වඩා ද?
ප. පටි: එසේ නො කියැයුතු යැ …
14. ස. පු: අනාගත බෝධියෙන් බුද්ධ වෙයි. ඒ බෝධියෙන් බොධිකරණී නො කෙරේ ද?
ප. පටිඤ්ඤා: එසේ යැ.
ස. අනු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් බොධිකරණී නො කෙරේ ද?
ප. පටි: එසේ නො කියැයුතු යැ …
15. ස. පු: අනාගත බෝධියෙන් බුද්ධ වෙයි. ඒ බෝධියෙන් දුඃඛය පරිඥාන නො කෙරේ ද? … මාර්‍ගය නො වඩා ද?
ප. පටිඤ්ඤා: එසේ යැ.
ස. අනු: ප්‍රත්‍යුත්පන්න බෝධියෙන් බුද්ධ වෙයි. ඒ බෝධියෙන් දුඃඛය පරිඥාන නො කෙරේ ද? … මාර්‍ගය නො වඩා ද?
ප. පටි: එසේ නො කියැයුතු යැ …
16. ස. පු: අතීත බෝධියෙන් බුද්ධ වේ ද, අනාගත බෝධියෙන් බුද්ධ වේ ද, ප්‍රත්‍යුත්පන්න බෝධියෙන් බුද්ධ වේ ද?
ප. පටිඤ්ඤා: එසේ යැ. (ත්‍රිකාලවර්තීවූ සර්‍වඥතාඥානය සඳහා කළ පිළින යි.)
ස. අනු: තුන් බෝධීන් බුද්ධ වේ ද?
ප. පටි: එසේ නො කියැයුතු යැ … (තුන්බෝධි ඒකක්‍ෂණයෙහි නැතියෙන් කළ ප්‍රතික්‍ෂේප යි.)
17. ස. පු: තුන් බෝධීන් බුද්ධ වේ ද?
ප. පටිඤ්ඤා: එසේ යැ.
ස. අනු: නිරතුරු අනවරතයෙන් නුබුන් කොට තුන් බෝධියෙන් සමන්‍වාගත වූයේ සමවහිත වූයේ ද, තුන් බොධීහු එළැඹසිටියාහු ද?
ප. පටි: එසේ නො කියැයුතු යැ …
18. ප. පු: බෝධියෙන් බුද්ධ වේ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: බොධිප්‍රතිලාභයෙන් බුද්ධ වෙයි නො?
ස. පටිඤ්ඤා: එසේ යැ.
අනු. ඨ: ඉදින් බොධිප්‍රතිලාභයෙන් බුද්ධ වේ නම්,
අනු. පා: එකරුණින් භවත, ‘බෝධියෙන් බුද්ධ වෙයී’ කියැයුතුයැ.
19. ස. පු: ‘බොධිප්‍රතිලාභයෙන් බුද්ධ වෙතී’ යනු කරුණු කොටගෙන බෝධියෙන් බුද්ධ වේ ද?
ප. පටිඤ්ඤා: එසේ යැ.
ස. අනු: බොධිප්‍රතිලාභයෙන් බෝධි වේ ද?
ප. පටි: එසේ නො කියැයුතු යැ …
**[“යෙහි සමන්නාගතස්ස මහාපුරිසස්ස ද්වේව ගතියො භවන්ති” යි වදාළ සුත්‍රප්‍රදේශ නුනුවණින් ගෙන මහා පුරුෂ ‘ලක්‍ෂණසමන්‍වාගත වූයේ බෝධිසත්ත්‍ව මැ වේ ය’යි ලබ්ධි ගත් විරුද්ධවාදී කෙනෙක් ඇත. උත්තරාපථකයන් සෙයිනි. උන්ගේ වාද බිඳුනට ලක්ඛණකථා එයි.]**
1. ස. පු: ලක්‍ෂණ සමන්‍වාගත වූයේ බෝධිසත්ත්‍ව වේ ද?
ප. පටිඤ්ඤා: එසේ යැ.
ස. අනු: ප්‍රදේශ (සීමාසහිත) ලක්‍ෂණයෙන් සමන්‍වාගත වූයේ ප්‍රදේශබෝධිසත්ත්‍ව වේ ද?
ප. පටි: එසේ නො කියැයුතු යැ …
2. ස. පු: ලක්‍ෂණසමන්‍වාගත වූයේ බෝධිසත්ත්‍ව වේ ද?
ප. පටිඤ්ඤා: එසේ යැ.
ස. අනු: ත්‍රිභාග (තුන් කොටසක්) ලක්‍ෂණයෙන් සමන්‍වාගත වූයේ ත්‍රිභාගබෝධිසත්ත්‍ව වේ ද?
ප. පටි: එසේ නො කියැයුතු යැ …
3. ස. පු: ලක්‍ෂණසමන්‍වාගත වූයේ බෝධිසත්ත්‍ව වේ ද?
ප. පටිඤ්ඤා: එසේ යැ.
ස. අනු: අර්‍ධ (දෙකෙන් කොටසක්) ලක්‍ෂණයෙන් සමන්‍වාගත වූයේ අර්‍ධබොධිසත්ත්‍ව වේ ද?
ප. පටි: එසේ නො කියැයුතු යැ …
4. ස. පු: ලක්‍ෂණසමන්‍වාගත වූයේ බෝධිසත්ත්‍ව වේ ද?
ප. පටිඤ්ඤා: එසේ යැ.
ස. අනු: චක්‍රවර්තිසත්ත්‍වයා ද ලක්‍ෂණසමන්‍වාගත වෙයි. චක්‍රවර්ති සත්ත්‍වයා බෝධිසත්ත්‍ව වේ ද?
ප. පටි: එසේ නො කියැයුතු යැ … (බෝසත් නො වන සක්විති ගෙන කළ ප්‍රතික්‍ෂේප යි.)
5. ස. පු: චක්‍රවර්තිසත්ත්‍වයා ලක්‍ෂණසමන්‍වාගත වෙයි. චක්‍රවර්තිසත්ත්‍වයා බෝධිසත්ත්‍ව වේ ද?
ප. පටිඤ්ඤා: එසේ යැ. (බෝසත් වන සක්විති ගෙන කළ ප්‍රතිඥා යි.)
ස. අනු: බෝසතුන්ගේ යම්බඳු පූර්‍වයෝගයෙක් පූර්‍වචර්‍ය්‍යායෙක් ධර්‍මාඛ්‍යානයෙක් ධර්‍මදේශනායෙක් ඇද්ද, චක්‍රවර්තිහුගේත් එබඳු පූර්‍වයෝගයෙක් පූර්‍වචර්‍ය්‍යායෙක් ධර්‍මාඛ්‍යානයෙක් ධර්‍මදේශනායෙක් වේ ද?
ප. පටි: එසේ නො කියැයුතු යැ …
ස. අනු: යම් පරිදි උපදනා බෝසතුන් දෙවියෝ පළමු කොට පිළිගනිත් ද, මිනිස්සු පසුව පිළිගනිත් ද, එපරිදි මැ උපදනා චක්‍රවර්තිසත්ත්‍වයා දෙවියෝ පළමු කොට පිළිගනිත් ද, මිනිස්සු පසුව පිළිගනිත් ද?
ප. පටි: එසේ නො කියැයුතු යැ …
6. ස. පු: යම් සේ උපදනා බෝසත් සතරවරම් දෙව්රජහු පිළිගෙන මව පෙරට තබත් ද, ‘දේවී සොම්නස්වා, තොපට මහානුභාව සම්පන්න පුතෙක් උපන’ යි කියත් ද, එසේ ම උපදනා චක්‍රවර්තිසත්ත්‍වයා සතරවරම් දෙව්රජහු පිළිගෙන මව පෙරට තබත් ද, ‘දේවී සොම්නස්වා, තොපට මහානුභාව සම්පන්න පුතෙක් උපන’ යි කියත් ද?
ප. පටි: එසේ නො කියැයුතු යැ …
ස. අනු: යම් පරිදි උපදනා බෝසත්හට බෝසතුන් හා මවට දියකිස කරන සිහිල් වූත් උෂ්ණ වූත් දෙදියදහරෙක් අහසින් වෙන වෙන පහළ වේ ද, එ පරිදි මැ උපදනා චක්‍රවර්තිසත්ත්‍වයාට සක්විතිදරු හා මවට දියකිස කරන සිහිල් වූත් උණු වූත් දෙදියදහරෙක් අහසින් වෙන වෙන පහළ වේ ද?
ප. පටි: එසේ නො කියැයුතු යැ …
ස. අනු: යම් සේ උපන් කෙණෙහි බෝසත් සම්පාදයෙන් සිට උත්තරාභිමුඛ වැ සප්තපදව්‍යතීහාරයෙන් යේ ද, ශ්වේතච්ඡත්‍ර ධරත් මැ ඔබ මොබ හැමදික් බලා ද, ‘මම ලොවට අග්‍රයෙමි, මම ලොවට ජ්‍යේෂ්ඨයෙමි, මම ලොවට ශ්‍රේෂ්ඨයෙමි, මේ අන්තිමජාති යැ, දැන් පුනර්‍භවයෙක්, නැති’ යි සිංහනාද කෙරේ ද, එ පරිදි මැ එකෙණෙහි උපන් චක්‍රවර්තිසත්ත්‍වයා සම්පාදයෙන් සිට උත්තරාභිමුඛ වැ සප්තපදව්‍යතීහාරයෙන් යේ ද, සේසත් ධරත් මැ හැමදික් ඔබ මොබ බලා ද, ‘මම ලෝකයට අග්‍රයෙමි … පුනර්‍භවයෙක් නැති’යි සිංහනාදත් කෙරේ ද?
ප. පටි: එසේ නො කියැයුතු යැ …
ස. අනු: යම්සේ උපදනා බෝසත්හු පිළිබඳ වැ මහත් ආලෝකයක්හුගේ මහත් අවභාසයක්හුගේ මහත් භූමිචලනයක්හුගේ පහළ වීමෙක් ඇද්ද, එපරිදි මැ උපදනා චක්‍රවර්තිසත්ත්‍වයා පිළිබඳ වැ මහත් ආලෝකයක්හුගේ මහත් අවභාසයක්හුගේ මහත් භූමිචලනයක්හුගේ පහළ වීමෙක් වේ ද?
ප. පටි: එසේ නො කියැයුතු යැ …
ස. අනු: යම් පරිදි බෝසත්හුගේ පියවි කය හාත්පස බඹයක් එළිය කෙරේ ද, එපරිදි මැ සක්විතිහුගේ පියවිකය හාත්පස බඹයක් එළිය කෙරේ ද?
ප. පටි: එසේ නො කියැයුතු යැ …
ස. අනු: යම් පරිදි බෝසත් මහාසුපින දක්නේ වේ ද, එපරිදි මැ සක්විතිසත් මහාසුපින දක්නේ වේ ද?
ප. පටි: එසේ නො කියැයුතු යැ …
7. ප. පු: ලක්‍ෂණ සමන්‍වාගත වූයේ බෝධිසත්ත්‍ව වෙති’යි නො කියැයුතු වේ ද?
ස. පටිඤ්ඤා: එසේ යැ.
ප. අනු: භාග්‍යවතුන් වහන්සේ විසින් මෙසේ වදාරනලද නො වේ ද? “මහණෙනි, මහාපුරුෂයාගේ මේ මහාපුරුෂලක්‍ෂණයෝ දෙතිසෙකි: යම් ලකුණකින් සමන්‍වාගත මහාපුරුෂයාහට ගතීහු දෙදෙනෙක් මුත් අන්‍යගතීහු නැද්ද, (එ බඳු මහපුරිස් ලකුණු ය.) ඉදින් ගිහිගෙහි වෙසේ නම් ධාර්මික වූ ධර්‍මරාජන් වූ සියුසයුරු දිනූ පරසතුරන් දිනූ දනවුයෙහි තහවුරු බවට පත් සත්රුවනින් යුත් සක්විති රජ වෙයි. මොහු ඔහුගේ සත්රුවන්හු වෙති: කෙසේ යැ යත්: චක්‍රරත්න යැ හස්තිරත්න යැ අශ්වරත්න යැ මණිරත්න යැ ස්ත්‍රීරත්න යැ ගෘහපතිරත්න යැ සත් වැනි පුත්‍රරත්න යි. ඔහුට ශූර වූ වීරාඞ්ගරූප වූ පරසෙන් මඩනට පොහොසත් දහසින් වැඩි පුත්හු වෙති. හේ සාගරපර්‍ය්‍යන්ත මේ පොළොව අදණ්ඩයෙන් අශස්ත්‍රයෙන් ධර්‍මයෙන් මොනවට දිනා වෙසෙයි. ඉදින් ගිහිගෙන් නික්ම පැවිද්දට වදනේ නම් ලෝකයෙහි පෙරළු කෙලෙස්සියන් ඇති අර්‍හත් සම්‍යක්සම්බුද්ධ වෙති” යි වදාළ සූත්‍රාන්තයෙක් ඇත්තේ මැ නු?
ස. පටිඤ්ඤා: එසේ යැ.
අනු. පා: එකරුණින් ‘ලක්‍ෂණ සමන්‍වාගත වූයේ බෝධිසත්ත්‍ව’ වෙයි.
**[‘නියාම’ යනුදු ‘බ්‍රහ්මචරිය’ යනුදු ආර්‍ය්‍යමාර්‍ගයට නමි. බෝධිසත්ත්‍වයනට පාරමී ඥානය මිස නියාමයෙක් නැත. ඉදින් ඇත් නම් බෝසත් සෝවන් සව්වෙක් වෙයි. තෙල එසේ නො වෙයි. එසේ වතුදු ජෝතිපාල මාණවකයාගේ පැවිද්ද ගෙන ‘අප මහසත් කසුප් බුදුන් දවස එසස්නෙහි බැසගත් නියාම ඇතියේ පිරූ බඹසර ඇතියේ වී’ යයි ලබ්ධි ගත් වාදී කෙනෙක් ඇත. අන්‍ධක නිකායවාසීන් සෙයිනි. උන්ගේ වාද බිඳුනට නියාමොක්කන්තිකථා එයි.]**
1. ස. පු: බෝසත් කසුප් බුදුන් සස්නෙහි බැසගත් නියාම ඇතියේ පිරූ බ්‍රම්සරවස් ඇතියේ වී ද?
ප. පටිඤ්ඤා: එසේ යැ. (ලබ්ධියෙහි සිට කළ ප්‍රතිඥා යි.)
ස. අනු: බෝසත් කසුප් බුදුන්ගේ සව්වෙක් වී ද?
ප. පටි: එසේ නො කියැයුතු යැ …
2. ස. පු: බෝසත් කසුප් බුදුන්ගේ සව්වෙක් වී ද?
ප. පටිඤ්ඤා: එසේ යැ.
ස. අනු: සවු වැ සිට බුදු වේ ද?
ප. පටි: එසේ නො කියැයුතු යැ … (බෝසත්හුගේ පශ්චිමභවය සඳහා කළ ප්‍රතික්‍ෂේප යි.)
3. ස. පු: සවු වැ සිට බුදු වේ ද?
ප. පටිඤ්ඤා: එසේ යැ. (ජෝතිපාල කාලය සඳහා කළ ප්‍රතිඥා යි.)
ස. අනු: අනුශ්‍රවයෙන් (ශ්‍රාවක වශයෙන්) ප්‍රතිවේධ කළ ධර්‍ම ඇතියේ වේ ද?
ප. පටි: එසේ නො කියැයුතු යැ … (පශ්චිමභවය සඳහා ප්‍රතික්‍ෂේප යි.)
4. ස. පු: අනුශ්‍රවයෙන් ප්‍රතිවේධ කළ ධර්‍ම ඇතියේ වේ ද?
ප. පටිඤ්ඤා: එසේ යැ. (ජෝතිපාල කාලයෙහි අනුශ්‍රව සඳහා කළ පිළින යි.)
ස. අනු: භාග්‍යවතුන් වහන්සේ ස්වයම්භූ නො?
ප. පටිඤ්ඤා: එසේ යැ.
අනු. ඨ: ඉදින් ස්වයම්භූ වෙත් නම්,
අනු. පා: අනුශ්‍රවික යැ යනු නො කියැයුතු මැ යැ.
5. ස. පු: බෝසත් කසුප් බුදුන්ගේ සස්නෙහි බැසගත් නියාම ඇතියේ සැරූ බඹසරවස් ඇතියේ වී ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් බෝධිමූලයෙහි (විදුරසුන්හි දී) ත්‍රිවිධ ශ්‍රාමණ්‍යඵලයෝ මැ ප්‍රතිවේධ කරන ලද්දාහු වෙත් ද?
ප. පටි: එසේ නො කියැයුතු යැ …
ස. අනු: භාග්‍යවතුන් වහන්සේ විසින් බෝධිමූලයෙහි දී සතර ශ්‍රාමණ්‍යඵලයෝ අවබෝධ කරන ලද්දාහු නො ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් බෝධිමූලයෙහි දී සතර ශ්‍රාමණ්‍යඵලයෝ අවබෝධ කරන ලද්දාහු වෙත් නම්,
අනු. පා: භවත, ‘බෝසත් කසුප් බුදුන් සස්නෙහි බැසගත් නියාම ඇතියේ සැරූ බඹසරවස් ඇතියේ වී’ යයි නො කියැයුතු මැ යැ …
6. ස. පු: බෝසත් කසුප් බුදුන්ගේ සස්නෙහි බැසගත් නියාම ඇතියේ සැරූ බඹසරවස් ඇතියේ වී ද?
ප. පටිඤ්ඤා: එසේ යැ.
ස. අනු: බෝසත් දුෂ්කරක්‍රියා කෙළේ වී ද?
ප. පටිඤ්ඤා: එසේ යැ.
ස. අනු: දර්‍ශනසම්පන්න පුද්ගල දුෂ්කරක්‍රියා කෙරේ ද?
ප. පටි: එසේ නො කියැයුතු යැ …
7. ස. පු: බෝසත් පරපරිතාපනානුයෝග නො කෙළේ අන් ශාස්තෘවක්හු උදෙසා විසී ද?
ප. පටිඤ්ඤා: එසේ යැ. (ආලාර – රාමපුත්‍රයන් සඳහා පිළින යි.)
ස. අනු: දර්‍ශනසම්පන්න පුද්ගල අන් ශාස්තෘවක්හු උදෙසා වසන්නට නිසි වේ ද?
ප. පටි: එසේ නො කියැයුතු යැ …
8. ස. පු: ආයුෂ්මත් ආනන්‍ද ස්ථවිරයන් වහන්සේ අප බුදුන්ගේ සස්නෙහි බැසගත් නියාම ඇත්තාහු සැරු බඹසරවස් ඇත්තාහු වෙති. ආයුෂ්මත් ආනන්‍ද ස්ථවිරයන් වහන්සේ අප බුදුන්ගේ ශ්‍රාවක වෙත් ද?
ප. පටිඤ්ඤා: එසේ යැ.
ස. අනු: (තොප මතයෙහි) බෝසත් කසුප් බුදුන් සස්නෙහි බැසගත් නියාම ඇතියේ සැරු බඹසර ඇතියේ වී. බෝසත් කසුප් බුදුන්ගේ ශ්‍රාවකයෙක් වී ද?
ප. පටි: එසේ නො කියැයුතු යැ …
9. ස. පු: චිත්ත ගැහැවි, හත්‍ථක ආළවක යන මොහු අප බුදුන්ගේ සස්නෙහි බැසගත් නියාම ඇත්තාහු පිරූ බ්‍රහ්මචර්‍ය්‍ය ඇත්තාහු වෙති. චිත්ත ගැහැවි හත්‍ථක ආළවක යන මොහු අප බුදුන්ගේ ශ්‍රාවක වෙත් ද?
ප. පටිඤ්ඤා: එසේ යැ.
ස. අනු: (තොප මතයෙහි) බෝසත් කසුප් බුදුන් සස්නෙහි බැසගත් නියාම ඇතියේ පිරූ බ්‍රහ්මචර්‍ය්‍ය ඇතියේ වී. බෝසත් කසුප් බුදුන්ගේ ශ්‍රාවක වී ද?
ප. පටි: එසේ නො කියැයුතු යැ …
10. ස. පු: (තොප මතයෙහි) බෝසත් කසුප් බුදුන් සස්නෙහි බැසගත් නියාම ඇතියේ භාවිත බ්‍රහ්මචර්‍ය්‍ය ඇතියේ වී. (එහෙත්) කසුප් බුදුන්ගේ සව්වෙක් නො ද වී යැ?
ප. පටිඤ්ඤා: එසේ යැ.
ස. අනු: ආයුෂ්මත් ආනන්‍දස්ථවිරයන් වහන්සේ අප බුදුන්ගේ සස්නෙහි බැසගත් නියාම ඇත්තාහු පිරූ බ්‍රහ්මචර්‍ය්‍ය ඇත්තාහු වෙති. (එහෙත්) අප බුදුන්ගේ සව් නො ද වෙත් ද?
ප. පටි: එසේ නො කියැයුතු යැ.
11. ස. පු: බෝසත් කසුප් බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ විය. එහෙත් කසුප් බුදුන්ගේ ශ්‍රාවකයෙක් නොවන්නේ වේ ද?
ප. පටිඤ්ඤා: එසේ යැ.
ස. අනු: චිත්ත ගැහැවි, හත්‍ථකආළවක අප බුදුන්ගේ සස්නෙහි බැසගත් නියාම ඇතියේ පිරූ බඹසරවස් ඇතියේ විය. එහෙත් අප බුදුන්ගේ ශ්‍රාවකයෙක් නො වන්නේ වේ ද?
ප. පටි: එසේ නො කියැයුතු යැ …
12. ස. පු: බෝසත් කසුප් බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ විය. එහෙත් කසුප් බුදුන්ගේ ශ්‍රාවකයෙක් නො වන්නේ වේ ද?
ප. පටිඤ්ඤා: එසේ යැ.
ස. අනු: ශ්‍රාවක (යම් ජාතියෙක ආර්‍ය්‍යශ්‍රාවක වූයේ ඒ) ජාතිය ඉක්ම ගියේ (අන්‍ය ජාතියෙක දී) අශ්‍රාවක වේ ද?
ප. පටි: එසේ නො කියැයුතු යැ …
13. ප. පු: බෝසත් කසුප් බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ වී යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: භාග්‍යවතුන් වහන්සේ විසින් වදාරනලද මැ නු: “ආනන්‍දය, මම මතු සම්‍යක්සම්බෝධිය පිණිස කසුප්බුදුන් කෙරෙහි බඹසරවස් සැරීමි” යි වදාළ සූත්‍රාන්තයෙක් ඇත්තේ මැ නු?
ස. පටිඤ්ඤා: එසේ යැ.
අනු. පා: එකරුණින් “බෝසත් කසුප් බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ වී” යයි කියැයුතු යැ.
14. ස. පු: බෝසත් කසුප් බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ වී ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් වදාරන ලද මැ නු:
“මම සියල්ල මැඩ සිටියෙම් සියල්ල දතුයෙම් වෙමි. සර්‍වධර්‍මයෙහි අනපලිප්තයෙමි. හැම කෙලෙස් හළෙමි. නිවන් නිමිති කොට විමුක්තයෙමි. තමා මැ ස්වයම්භූඥානයෙන් මැනැවින් දැනගෙන ආචාර්‍ය්‍ය භාවයෙන් කවරකු උදෙසම් ද?
මට ඇදුරෙක් නැත. මට සදෘශයෙක් නැත. සදේවක ලෝකයෙහි මට ප්‍රති (සමාන) පුද්ගලයෙක් නැත.
මම වනාහි ලෝකයෙහි රහත්මි. මම අනුත්තර ශාස්තෘයෙමි. කේවල සම්‍යක්සම්බුද්ධයෙමි. කෙලෙස් ගිනි නිවීමෙන් ශීතලීභූත වූයෙම් නිවුණේ වෙමි. දම්සක් පවත්වනුවට කසීපුර යෙමි. අන්‍ධභූතලෝකයෙහි අමෘත දුන්‍දුභිය ගසමි.
ඇවැත්නි, යම් පරිදි තෙපි පිළින කරවු ද, අනන්තජින වන්නට නිසියාව. (උපකවචනයි.)
යම් කෙනෙක් ආස්‍රවක්‍ෂයට පැමිණියාහු වෙත් නම් ඒකාන්තයෙන් ඒ මා වැන්නෝ ජින වෙති. උපකයෙනි, මා විසින් පාපක අකුශලධර්‍මයෝ දිනනලදහ. එයින් මම ජින වෙමි” යි
වදාළ සූත්‍රාන්තයෙක් ඇත්තේ මැ නු?
ප. පටිඤ්ඤා: එසේ යැ.
අනු. පා: එකරුණින් ‘බෝසත් කසුප් බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ වී’ යයි නො කියැයුතු යැ.
15. ස. පු: බෝසත් කසුප්බුදුන්ගේ සස්නෙහි බැසගත් නියාම ඇතියේ සැරු බඹසරවස් ඇතියේ වී ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ වදාළාහු නො: “මහණෙනි: ‘මේ දුඃඛාර්‍ය්‍යසත්‍ය යැ’ යි පෙර අනුශ්‍රැත නො වූ දහම්හි මට චක්‍ෂුස පහළ විය, ඥානය පහළ විය, ප්‍රඥා පහළ විය, විද්‍යා පහළ විය, ආලොකය පහළ විය. මහණෙනි, ‘ඒ දුඃඛාර්‍ය්‍යසත්‍ය පරිඥේය යැ’ යි මට … මහණෙනි, ‘ඒ දුඃඛාර්‍ය්‍යසත්‍ය පරිඥාත යැ’ යි මට … ආලොකය පහළ විය. මහණෙනි, ‘මේ දුඃඛසමුදය ආර්‍ය්‍යසත්‍ය යැ’ යි … මහණෙනි, ‘මේ දුඃඛසමුදය ආර්‍ය්‍යසත්‍යය ප්‍රහාතව්‍ය යැ’ යි මට … මහණෙනි, ‘දුඃඛසමුදය ආර්‍ය්‍යසත්‍යය ප්‍රහීණ යැ’ යි මට … මහණෙනි, ‘මේ දුඃඛනිරෝධ ආර්‍ය්‍යසත්‍ය යැ’ යි මට … මහණෙනි, ‘මේ දුඃඛනිරෝධ ආර්‍ය්‍යසත්‍යය සාක්‍ෂාත්කර්‍තව්‍ය යැ’ යි මට … මහණෙනි, දුඃඛනිරෝධ ආර්‍ය්‍යසත්‍ය සාක්‍ෂාත්කෘත යැ’ යි මට … මහණෙනි, ‘මේ දුඃඛනිරෝධගාමිනී ප්‍රතිපදා ආර්‍ය්‍යසත්‍යය යැ’ යි මට … මහණෙනි, ‘මේ දුඃඛනිරෝධගාමිනී ප්‍රතිපදා ආර්‍ය්‍යසත්‍යය භාවිතව්‍ය යැ’ යි මට … මහණෙනි, ‘මේ දුඃඛනිරෝධගාමිනී ප්‍රතිපදා ආර්‍ය්‍යසත්‍යය භාවිත යැ’ යි මට ... ආලොකය පහළ වී” යයි වදාළ සූත්‍රාන්තයෙක් ඇත්තේ මැනු?
ප. පටිඤ්ඤා: එසේ යැ.
අනු. පා: එකරුණින් ‘බෝසත් කසුප්බුදුන් සස්නෙහි බැසගත් නියාම ඇතියේ සැරු බඹසරවස් ඇතියේ වී’ යයි නො කියැයුතු යැ.
**[‘චතුර්‍ත්‍ථමාර්‍ගස්ථ පුද්ගල ප්‍රාප්තිධර්‍ම වශයෙන් තුන් ඵලයෙන් සමන්‍වාගත වෙති’ යි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘අපරාපි සමන්නාගතකථා’ එයි.]**
1. ස. පු: රහත්බව පසක් කරන්නට පිළිපන් පුඟුල් තුන්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්බව පසක් කරන්නට පිළිපන් පුඟුල් චතුර්විධ ස්පර්‍ශයෙන් චතුර්විධ වේදනායෙන් චතුර්විධ සංඥායෙන් චතුර්විධ චේතනායෙන් චතුර්විධ චිත්තයෙන් චතුර්විධ ශ්‍රද්ධායෙන් චතුර්විධ වීර්‍ය්‍යයෙන් චතුර්විධ ස්මෘතීන් චතුර්විධ සමාධීන් චතුර්විධ ප්‍රඥායෙන් සමන්‍වාගත වේ ද?
ප. පටි: එසේ නො කියැයුතු යැ …
2. ස. පු: අනගැමිඵල පසක් කරන්නට පිළිපන් පුඟුල් දෙඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් ත්‍රිවිධ ස්පර්‍ශයෙන් … ත්‍රිවිධ ප්‍රඥායෙන් සමන්‍වාගත වේ ද?
ප. පටි: එසේ නො කියැයුතු යැ …
3. ස. පු: සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමිඵල පසක් කරන්නට පිළිපන් පුඟුල් ද්විවිධ ස්පර්‍ශයෙන් … ද්විවිධ ප්‍රඥායෙන් සමන්‍වාගත වේ ද?
ප. පටි: එසේ නො කියැයුතු යැ …
4. ස. පු: රහත්බව පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්බව පසක් කරන්නට පිළිපන් පුඟුල් සෝතාපන්න වූයේ සත්තක්ඛත්තුපරම වූයේ කොලංකොල වූයේ ඒකබීජී වූයේ වේ ද?
ප. පටි: එසේ නො කියැයුතු යැ …
5. ස. පු: රහත් බව පසක් කරන්නට පිළිපන් පුඟුල් සෙදගැමි ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්බව පසක් කරන්නට පිළිපන් පුඟුල් සෙදගැමි වේ ද?
ප. පටි: එසේ නො කියැයුතු යැ …
6. ස. පු: රහත්බව පසක් කරන්නට පිළිපන් පුඟුල් අනගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්බව පසක් කරන්නට පිළිපන් පුඟුල් අනාගාමී, අන්තරාපරිනිබ්බායී, උපහච්චපරිනිබ්බායී, අසඞ්ඛාරපරිනිබ්බායී, සසඞ්ඛාරපරිනිබ්බායී, උද්ධංසෝත අකනිට්ඨගාමී වේ ද?
ප. පටි: එසේ නො කියැයුතු යැ …
7. ස. පු: අනගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෝතාපන්න, සත්තක්ඛත්තුපරම, කොලංකොල, ඒකබීජී වේ ද?
ප. පටි: එසේ නො කියැයුතු යැ …
8. ස. පු: අනගැමිඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෙදගැමි වේ ද?
ප. පටි: එසේ නො කියැයුතු යැ …
9. ස. පු: සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමිඵල පසක් කරන්නට පිළිපන් පුඟුල් සෝතාපන්න, සත්තක්ඛත්තුපරම, කොලංකොල, ඒකබීජී වේ ද?
ප. පටි: එසේ නො කියැයුතු යැ …
10. ස. පු: සෝවත්ඵලයෙන් සමන්‍වාගත පුඟුල් ‘සෝතාපන්න’ යයි කියැයුතූ වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: හෙ මැ රහත්ඵල පසක් කරන්නට පිළිපන් පුද්ගලත් හෙ මැ සෝතාපන්නත් වේ ද?
ප. පටි: එසේ නො කියැයුතු යැ …
11. ස. පු: සෙදගැමිඵලයෙන් සමන්‍වාගත වූයේ ‘සෙදගැමි’ යයි කියැයුතු වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: හෙ මැ රහත්ඵල පසක් කරන්නට පිළිපන් පුඟුලාත් හෙ මැ සෙදගැමිත් වේ ද?
ප. පටි: එසේ නො කියැයුතු යැ …
12. ස. පු: අනගැමිඵලයෙන් සමන්‍වාගත වූයේ ‘අනගැමි’ යයි කියැයුතූ වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් අනගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: හෙ මැ රහත්ඵල පසක් කරන්නට පිළිපන්නේත් හෙ මැ අනගැමිත් වේ ද?
ප. පටි: එසේ නො කියැයුතු යැ …
13. ස. පු: සෝවත්ඵලයෙන් සමන්‍වාගත වූයේ ‘සෝතාපන්න’ යයි කියැයුතු වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: හෙ මැ අනගැමිඵල පසක් කරන්නට පිළිපන් පුද්ගලත් හෙ මැ සෝතාපන්නත් වේ ද?
ප. පටි: එසේ නො කියැයුතු යැ …
14. ස. පු: සෙදගැමිඵලයෙන් සමන්‍වාගත වූයේ ‘සෙදගැමි’ යයි කියැයුතු වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: හෙ මැ අනගැමිඵල පසක් කරන්නට පිළිපන් පුද්ගලත් හෙ මැ සෙදගැමිත් වේ ද?
ප. පටි: එසේ නො කියැයුතු යැ …
15. ස. පු: සෝවත්ඵලයෙන් සමන්‍වාගත වූයේ ‘සෝතාපන්න’ යයි කියැයුතු වේ ද?
ප. පටිඤ්ඤා: එසේ යැ.
ස. අනු: සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: හෙ මැ සෙදගැමිඵල පසක් කරන්නට පිළිපන් පුද්ගලත් හෙ මැ සෝතාපන්නත් වේ ද?
ප. පටි: එසේ නො කියැයුතු යැ …
16. ස. පු: රහත්ඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් සෝවත්ඵල ඉක්මසිටියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් රහත්ඵල පසක් කරන්නට පිළිපන් පුඟුල් සෝවත්ඵල ඉක්මසිටියේ වී නම්,
අනු. පා: භවත, “රහත්ඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ” යයි නො කියැයුතු මැ යැ.
17. ස. පු: රහත්ඵල පසක් කරන්නට පිළිපන් පුඟුල් සෝවත්ඵල ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් සෝවත්මග ඉක්මසිටියේ සත්කායදෘෂ්ටිය විචිකිත්සාව ශීලව්‍රතපරාමර්‍ශය අපායගමනීයරාගය අපායගමනීයද්වේෂය අපායගමනීයමෝහය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
18. ස. පු: රහත්ඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් සෙදගැමිඵලය ඉක්මසිටියේ නො?
ප. පටිඤ්ඤා: එසේ යැ.
අනු. ඨ: ඉදින් රහත්ඵල පසක් කරන්නට පිළිපන් පුඟුල් සෙදගැමිඵලය ඉක්මවී නම්,
අනු. පා: භවත, ‘රහත්ඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ’ යයි නො කියැයුතු මැ යැ.
19. ස. පු: රහත්ඵල පසක් කරන්නට පිළිපන් පුඟුල් සෙදගැමිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් සෙදගැමිමග ඉක්මසිටියේ ඖදාරිකකාමරාගය ඖදාරිකව්‍යාපාදය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
20. ස. පු: රහත්ඵල පසක් කරන්නට පිළිපන් පුඟුල් අනගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් අනගැමිඵලය ඉක්මසිටියේ නො?
ප. පටිඤ්ඤා: එසේ යැ.
අනු. ඨ: ඉදින් රහත්ඵල පසක් කරන්නට පිළිපන් පුඟුල් අනගැමිඵලය ඉක්මවී නම්,
අනු. පා: භවත, ‘රහත්ඵල පසක් කරන්නට පිළිපන් පුඟුල් අනගැමිඵලයෙන් සමන්‍වාගත වේ’ යයි නො කියැයුතු මැ යැ.
21. ස. පු: රහත්ඵල පසක් කරන්නට පිළිපන් පුඟුල් අනගැමිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: රහත්ඵල පසක් කරන්නට පිළිපන් පුඟුල් අනගැමිමග ඉක්මසිටියේ අණුසහගත කාමරාගය අණුසහගත ව්‍යාපාදය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
22. ස. පු: අනගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සොවත්ඵලය ඉක්මසිටියේ නො?
ප. පටිඤ්ඤා: එසේ යැ.
අනු. ඨ: ඉදින් අනගැමිඵල පසක් කරන්නට පිළිපන් පුඟුල් සොවත්ඵලය ඉක්මසිටියේ වී නම්,
අනු. පා: භවත, ‘අනගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ’ යයි නො කියැයුතු මැ යැ.
23. ස. පු: අනගැමිඵල පසක් කරන්නට පිළිපන් පුඟුල් සොවත්ඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෝවත්මග ඉක්මසිටියේ සත්කායදෘෂ්ටිය … අපායගමනීයමෝහය ඉක්මසිටියේ එයින් සමන්‍වාගත වේ ද?
ප. පටි: එසේ නො කියැයුතු යැ …
24. ස. පු: අනගැමිඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෙදගැමිඵලය ඉක්මසිටියේ නො?
ප. පටිඤ්ඤා: එසේ යැ.
අනු. ඨ: ඉදින් අනගැමිඵල පසක් කරන්නට පිළිපන් පුඟුල් සෙදගැමිඵලය ඉක්ම සිටියේ වී නම්,
අනු. පා: භවත, ‘අනගැමිඵල පසක් කරන්නට පිළිපන් පුඟුල් සෙදගැමිඵලයෙන් සමන්‍වාගත වේ’ යයි නො කියැයුතු මැ යැ.
25. ස. පු: අනගැමිඵල පසක් කරන්නට පිළිපන් පුඟුල් සෙදගැමිඵලය ඉක්මසිටියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: අනගැමිඵල පසක් කරන්නට පිළිපන් පුඟුල් සෙදගැමිමග ඉක්මගියේ ඕළාරික කාමරාග ඕළාරික ව්‍යාපාද ඉක්මගියේ එයින් සමන්‍වාගත වේ ද?
ප. පටි: එසේ නො කියැයුතු යැ …
26. ස. පු: සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමිඵල පසක් කරන්නට පිළිපන් පුඟුල් සොවත්ඵලය ඉක්මගියේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් සෙදගැමිඵල පසක් කරන්නට පිළිපන් පුඟුල් සෝවත්ඵල ඉක්මගියේ වේ නම්,
අනු. පා: භවත, ‘සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ යැ’ යනු නො කියැයුතු මැ යැ.
27. ස. පු: සෙදගැමිඵල පසක් කරන්නට පිළිපන් පුඟුල් සෝවත්ඵල ඉක්මගියේ එයින් සමන්‍වාගත වේ ද?
ප. පටිඤ්ඤා: එසේ යැ.
ස. අනු: සෙදගැමිඵල පසක් කරන්නට පිළිපන් පුඟුල් සෝවත්මග ඉක්මගියේ සත්කායදෘෂ්ටිය … අපායගමනයට හිත මෝහය ඉක්මගියේ එයින් සමන්‍වාගත වේ ද?
ප. පටි: එසේ නො කියැයුතු යැ …
28. ප. පු: ‘රහත්බව පසක් කරන්නට පිළිපන් පුඟුල් ත්‍රිවිධඵලයෙන් සමන්‍වාගත වේ’ යයි නො කියැයුතු වේ ද?
ස. පටිඤ්ඤා: එසේ යැ.
ප. අනු: රහත්බව පසක් කරන්නට පිළිපන් පුඟුලා විසින් ත්‍රිවිධ ඵලයෝ ප්‍රතිලබ්ධයහ. (එහෙයින්) එයිනුදු අපරිහීන නො වේ ද?
ස. පටිඤ්ඤා: එසේ යැ.
අනු. ඨ: ඉදින් රහත්බව පසක් කරන්නට පිළිපන් පුඟුලා විසින් ත්‍රිවිධ ඵලයෝ ප්‍රතිලබ්ධ වෙත් නම්, එයිනුදු අපරිහීන වේ නම්,
අනු. පා: භවත, එකරුණින් ‘රහත්බව පසක් කරන්නට පිළිපන් පුඟුල් ත්‍රිවිධඵලයෙන් සමන්‍වාගත වේ යැ’ යනු කියැයුතු මැ යැ.
29. ප. පු: ‘අනගැමිඵල පසක් කරන්නට පිළිපන් පුඟුල් දෙඵලයෙන් සමන්‍වාගත වේ යැ’ යනු නො කියැයුතු වේ ද?
ස. පටිඤ්ඤා: එසේ යැ.
ප. අනු: අනගැමිඵල පසක් කරන්නට පිළිපන් පුඟුලා විසින් දෙවැදෑරුම් ඵලයෝ ප්‍රතිලබ්ධයහ. (එහෙයින්) එයිනුදු අපරිහීන වූයේ නො වේ ද?
ස. පටිඤ්ඤා: එසේ යැ.
අනු. ඨ: ඉදින් අනගැමිඵල පසක් කරන්නට පිළිපන් පුඟුලා විසින් දෙවැදෑරුම් ඵලයෝ ප්‍රතිලබ්ධ වෙත් නම්, එයිනුදු අපරිහීන වේ නම්,
අනු. පා: භවත, එකරුණින් අනගැමිඵල පසක් කරන්නට පිළිපන් පුඟුල් දෙවැදෑරුම් ඵලයෙන් සමන්‍වාගත වේ ය’ යනු කියැයුතු මැ යැ.
30. ප. පු: ‘සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ යැ’ යනු නො කියැයුතු වේ ද?
ස. පටිඤ්ඤා: එසේ යැ.
ප. අනු: සෙදගැමිඵල පසක් කරන්නට පිළිපන් පුඟුලා විසින් සෝවත්ඵල ප්‍රතිලබ්ධ වෙයි. එයිනුදු අපරිහීන වූයේ නො වේ ද?
ස. පටිඤ්ඤා: එසේ යැ.
අනු. ඨ: ඉදින් සෙදගැමිඵල පසක් කරන්නට පිළිපන් පුඟුලා විසින් සෝවත්ඵල ප්‍රතිලබ්ධ වේ නම්, එයිනුදු අපරිහීන වේ නම්,
අනු. පා: භවත, එකරුණින් සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ යැ’ යනු කියැයුතු මැ යැ.
31. ස. පු: ‘රහත්බව පසක් කරන්නට පිළිපන් පුඟුලා විසින් ත්‍රිවිධ ඵලයෝ ප්‍රතිලබ්ධයහ, එයිනුදු අපරිහීන වෙති’ යි ගෙන රහත්බව පසක් කරන්නට පිළිපන් පුඟුල් ත්‍රිවිධ ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ‘රහත්බව පසක් කරන්නට පිළිපන් පුඟුලා විසින් චතුර්විධ මාර්‍ගයෝ ප්‍රතිලබ්ධයහ. එයිනුදු අපරිහීන වෙති’ යි ගෙන රහත්බව පසක් කරන්නට පිළිපන් පුඟුල් සිවුමඟින් සමන්‍වාගත වේ ද?
ප. පටිඤ්ඤා: එසේ නො කියැයුතු යැ …
32. ස. පු: ‘අනගැමිඵල පසක් කරන්නට පිළිපන් පුඟුලා විසින් දෙවැදෑරුම් ඵලයෝ ප්‍රතිලබ්ධයහ. එයිනුදු අපරිහීන වෙති’ යි ගෙන අනගැමිඵල පසක් කරන්නට පිළිපන් පුඟුල් දෙඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ‘අනගැමිඵල පසක් කරන්නට පිළිපන් පුඟුලා විසින් ත්‍රිවිධ මාර්‍ගයෝ ප්‍රතිලබ්ධයහ. එයිනුදු අපරිහීන වෙති’ යි ගෙන අනගැමිඵල පසක් කරන්නට පිළිපන් පුඟුල් ත්‍රිවිධ මාර්‍ගයෙන් සමන්‍වාගත වේ ද?
ප. පටි: එසේ නො කියැයුතු යැ …
33. ස. පු: ‘සෙදගැමිඵල පසක් කරන්නට පිළිපන් පුඟුලා විසින් සෝවත්ඵල ප්‍රතිලබ්ධ වෙයි. එයිනුදු අපරිහීන වෙති’ යි ගෙන සෙදගැමිඵල පසක් කරන්නට පිළිපන් පුඟුල් සෝවත්ඵලයෙන් සමන්‍වාගත වේ ද?
ප. පටිඤ්ඤා: එසේ යැ.
ස. අනු: ‘සෙදගැමිඵල පසක් කරන්නට පිළිපන් පුඟුලා විසින් දෙවැදෑරුම් මාර්‍ගයෝ ප්‍රතිලබ්ධයහ. එයිනුදු අපරිහීන වෙති’ යි ගෙන සෙදගැමිඵල පසක් කරන්නට පිළිපන් පුඟුල් දෙමගින් සමන්‍වාගත වේ ද?
ප. පටි: එසේ නො කියැයුතු යැ …
**[‘නිෂ්පර්‍ය්‍යාය වශයෙන් මැ සර්‍වසංයෝජන ප්‍රහාණය අර්‍හත්ත්‍වය වෙති’ යි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට සංයොජනප්පහාන කථා එයි.]**
1. ස. පු: සර්‍වසංයෝජනයන්ගේ ප්‍රහාණය අර්‍හත්ත්‍වය වේ ද?
ප. පටිඤ්ඤා: එසේ යැ.
ස. පු: රහත්මඟින් හැම සංයෝජනයෝ ප්‍රහීණ කරනු ලැබෙත් ද?
ප. පටි: එසේ නො කියැයුතු යැ …
2. ස. පු: රහත්මඟින් හැම සංයෝජනයෝ ප්‍රහීණ කරනු ලැබෙත් ද?
ප. පටිඤ්ඤා: එසේ යැ. (රහත්මඟින් අප්‍රහීණ සංයොජනයක් නැතියෙන් කළ ප්‍රතිඥා යි.)
ස. අනු: රහත්මඟින් සක්කායදිට්ඨි, විචිකිච්ඡා, සීලබ්බතපරාමාස දුරු කෙරේ ද?
ප. පටි: එසේ නො කියැයුතු යැ … (ප්‍රථමමාර්‍ගයෙන් ප්‍රහීණභාවය ගෙන කළ ප්‍රතික්‍ෂේප යි.)
3. ස. පු: රහත්මඟින් සක්කායදිට්ඨි, විචිකිච්ඡා, සීලබ්බතපරාමාස දුරු කෙරේ ද?
ප. පටිඤ්ඤා: එසේ යැ. (චතුර්‍ත්‍ථමාර්‍ගයෙන් අනවශේෂප්‍රහාණය සඳහා කළ ප්‍රතිඥා යි.)
ස. අනු: භාග්‍යවතුන් වහන්සේ විසින් ‘ත්‍රිවිධ සංයෝජනයන්ගේ ප්‍රහාණය ශ්‍රෝතාපත්තිඵල යැ’යි වදාරන ලද්දේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් ‘ත්‍රිවිධ සංයෝජනයන්ගේ ප්‍රහාණය ශ්‍රෝතාපත්තිඵල යැ’යි වදාරන ලද්දේ වේ නම්,
අනු. පා: භවත, ‘රහත්මඟින් සියලු සංයෝජනයෝ ප්‍රහීණ කරනු ලැබෙති’ යි නො කියැයුතු මැ යැ.
4. ස. පු: රහත්මඟින් සියලු සංයෝජනයන්ගේ ප්‍රහීණ කරනු ලැබෙත් ද?
ප. පටිඤ්ඤා: එසේ යැ.
ස. අනු: රහත්මඟින් ඕළාරිකකාමරාග ඔළාරිකව්‍යාපාද දුරු කෙරේ ද?
ප. පටි: එසේ නො කියැයුතු යැ …
5. ස. පු: රහත්මඟින් ඕළාරිකකාමරාග ඔළාරිකව්‍යාපාද දුරු කෙරේ ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් ‘කාමරාගව්‍යාපාදයන්ගේ තනුභාවය සකෘදාගාමිඵල යැ’ යි වදාරන ලද්දේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් ‘කාමරාගව්‍යාපාදයන්ගේ තනුභාවය සකෘදාගාමිඵල යැ’ යි වදාරන ලද්දේ වේ නම්,
අනු. පා: භවත, ‘රහත්මඟින් සර්‍වසංයෝජනයෝ ප්‍රහීණ කරනු ලැබෙති’ යි නො කියැයුතු මැ යැ.
6. ස. පු: රහත්මඟින් සර්‍වසංයෝජනයෝ ප්‍රහීණ කරනු ලැබෙත් ද?
ප. පටිඤ්ඤා: එසේ යැ.
ස. අනු: රහත්මඟින් අණුසහගතකාමරාගය අණුසහගතව්‍යාපාදය දුරු කෙරේ ද?
ප. පටි: එසේ නො කියැයුතු යැ …
7. ස. පු: රහත්මඟින් අණුසහගතකාමරාගය අණුසහගතව්‍යාපාදය දුරු කෙරේ ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් ‘කාමරාගව්‍යාපාදයන්ගේ අනවශේෂප්‍රහාණය අනාගාමිඵලය යැ’ යි වදාරන ලද්දේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් ‘කාමරාගව්‍යාපාදයන්ගේ අනවශේෂප්‍රහාණය අනාගාමිඵලය යැ’ යි වදාරන ලද්දේ වේ නම්,
අනු. පා: භවත, ‘රහත්මඟින් සර්‍වසංයෝජනයෝ ප්‍රහීණ කරනු ලැබෙති’ යි නො කියැයුතු මැ යැ.
8. ස. පු: රහත්මඟින් සර්‍වසංයෝජනයෝ ප්‍රහීණ කරනු ලැබෙත් ද?
ප. පටිඤ්ඤා: එසේ යැ.
ස. අනු: භාග්‍යවතුන් වහන්සේ විසින් ‘රූපරාග අරූපරාග මාන උද්ධච්ච අවිජ්ජා යන මොවුන්ගේ අනවශේෂප්‍රහාණය අර්‍හත්ත්‍ව යැ’ යි වදාරන ලද්දේ නො වේ ද?
ප. පටිඤ්ඤා: එසේ යැ.
අනු. ඨ: ඉදින් භාග්‍යවතුන් වහන්සේ විසින් ‘රූපරාග අරූපරාග මාන උද්ධච්ච අවිජ්ජා යන මොවුන්ගේ අනවශේෂප්‍රහාණය අර්‍හත්ත්‍ව යැ’ යි වදාරන ලද්දේ වේ නම්,
අනු. පා: භවත, ‘රහත්මඟින් සර්‍වසංයෝජනයෝ ප්‍රහීණ කරනු ලැබෙති’ යි නො කියැයුතු මැ යැ.
9. ප. පු: ‘සර්‍වසංයෝජනයන්ගේ ප්‍රහාණය අර්‍හත්ත්‍ව යැ’ යි නො කියැයුතු වේ ද?
ස. පටිඤ්ඤා: එසේ යැ.
ප. අනු: රහත්හට සර්‍වසංයෝජනයෝ ප්‍රහීණ වූවාහු නො වෙද් ද?
ස. පටිඤ්ඤා: එසේ යැ.
අනු. ඨ: ඉදින් රහත්හට සර්‍වසංයෝජනයෝ ප්‍රහීණ වෙත් නම්,
අනු. පා: භවත, එකරුණින් ‘සර්‍වසංයෝජනයන්ගේ ප්‍රහාණය අර්‍හත්ත්‍ව යැ’ යි කියැයුතු මැ යැ.
සතරවැනි වර්‍ගය නිමි.
එහි උද්දානය:
ගිහිස්ස අරහාතිකථා යැ උපපත්තිකථා යැ අනාසවකථා යැ සමන්නාගතකථා යැ උපෙක්ඛාසමන්නාගතකථා යැ බෝධියාබුද්ධෝතිකථා යැ ලක්ඛණකථා යැ නියාමොක්කන්තිකථා යැ අපරාපි සමන්නාගතකථා යැ සඤ්ඤොජනප්පහානකථා යැ යි චතුර්‍ත්‍ථවර්‍ගයෙහි කථා දසයෙකි.

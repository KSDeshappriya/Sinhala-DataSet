5
විමෝක්‍ෂකථා
(සැවැත්නිදාන යි:)
5-1. ”මහණෙනි, මේ විමෝක්‍ෂයෝ තිදෙනෙක් වෙති. කවර තිදෙනෙක් ද යත්: ශුන්‍යතවිමෝක්‍ෂ යැ අනිමිත්තවිමෝක්‍ෂ යැ අප්‍රණිහිතවිමෝක්‍ෂ යි. මහණෙනි, මොහු තුන්විමෝක්‍ෂයෝ යි.”
තවද විමෝක්‍ෂයෝ අට සැට දෙනෙක් වෙති: ශුන්‍යතවිමෝක්‍ෂ යැ අනිමිත්තවිමෝක්‍ෂ යැ අප්‍රණිහිතවිමෝක්‍ෂ යැ (සතර ධ්‍යානයෝ අධ්‍යාත්මයෙහි නීවරණාදියෙන් නැඟීසිටුනා හෙයින්) අජ්ඣත්තවුට්ඨානවිමෝක්ඛ යැ (සතර අරූපසමාපත්තිහු ආලම්බනයන් කෙරෙන් නැඟිසිටුනා හෙයින්) බහිද්ධාවුට්ඨානවිමෝක්ඛ යැ දුභතෝවුට්ඨාන (සමුච්ඡේද) විමොක්ඛ යැ අජ්ඣත්තවුට්ඨාන වූ ධ්‍යාන සඞ්ඛ්‍යාත සතර විමෝක්‍ෂයෝ යැ බහිද්ධාවුට්ඨාන වූ අරූපසමාපත්ති සඞ්ඛ්‍යාත සතර විමෝක්‍ෂයෝ යැ දුභතෝවුට්ඨාන වූ සතර විමෝක්‍ෂයෝ යැ අජ්ඣත්තවුට්ඨානයන්ට අනුලොම් වූ සතර විමෝක්‍ෂයෝ යැ බහිද්ධාවුට්ඨානයන්ට අනුලොම් වූ සතර විමෝක්‍ෂයෝ යැ දුභතෝවුට්ඨානයන්ට අනුලොම් වූ සතර විමෝක්‍ෂයෝ යැ අජ්ඣත්නවුට්ඨානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ යැ බහිද්ධාවුට්ඨානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ යැ දුභතෝවුට්ඨානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ යැ රූපධ්‍යාන ඇත්තේ (කසිණාදි බාහිර) රූපයන් (ධ්‍යානචක්‍ෂුසින්) දකී නු’යි විමෝක්‍ෂ යැ අධ්‍යාත්මයෙහි ‘රූප’ යැ යන සංඥා නැත්තේ බාහිරරූපයන් දකී නු’යි විමෝක්‍ෂ යැ ‘ශුභ’ යැ යි අධිමුක්ත වේ නු’යි විමෝක්‍ෂ යැ ආකාසානඤ්චායතනසමාපත්ති විමෝක්‍ෂ යැ විඤ්ඤාණඤ්චායතනසමාපත්ති විමෝක්‍ෂ යැ ආකිඤ්චඤ්ඤායතනසමාපත්ති විමෝක්‍ෂ යැ නේවසඤ්ඤානාසඤ්ඤායතනසමාපත්ති විමෝක්‍ෂ යැ සංඥාවේදයිත නිරෝධසමාපත්ති විමෝක්‍ෂ යැ සමය විමෝක්‍ෂ යැ අසමය විමෝක්‍ෂ යැ සාමයිකව විමෝක්‍ෂ යැඅසාමයික විමෝක්‍ෂ යැ කොප්‍යවිමෝක්‍ෂ යැ අකෝප්‍ය විමෝක්‍ෂ යැ ලෞකික විමෝක්‍ෂ යැ ලෝකෝත්තර විමෝක්‍ෂ යැ සාස්‍රව විමෝක්‍ෂ යැ අනාස්‍රව විමෝක්‍ෂ යැ සාම්ෂ විමෝක්‍ෂ යැ නිරාමිෂ විමෝක්‍ෂ යැ නිරාමිෂයට වඩා අතිශයින් නිරාමිෂ වූ විමෝක්‍ෂ යැ ප්‍රණීහිත විමෝක්‍ෂ යැ අප්‍රණිහිත විමෝක්‍ෂ යැ ප්‍රණිධි සන්හිඳීම් සඞ්ඛ්‍යාත විමෝක්‍ෂ යැ සංයුක්ත විමෝක්‍ෂ යැ විසංයුක්ත විමෝක්‍ෂ යැ ඒකත්‍ව විමෝක්‍ෂ යැ නානාත්‍ව විමෝක්‍ෂ යැ සංඥා විමෝක්‍ෂ යැ ඥානවිමෝක්‍ෂ යැ (විදර්‍ශනාඥානය මැ) ‘සිහිල් වන්නේ යැ’යි පවත්නා විමෝක්‍ෂ යැ ධ්‍යාන විමෝක්‍ෂ යැ උපාදාන නො කොට චිත්තයාගේ විමෝක්‍ෂය යි.
ශුන්‍යතවිමෝක්‍ෂ කවරෙ යත්: මෙසස්නෙහි මහණ තෙම අරනට ගියේ හෝ රුක්මුලට ගියේ හෝ ශුන්‍යාගාරයට ගියේ හෝ මෙසෙයින් ප්‍රත්‍යවේක්‍ෂා කෙරෙයි: ‘මේ පඤ්චස්කඣය තෙම ආත්මයෙන් හෝ ආත්මීයයෙන් හෝ ශුන්‍ය වේ’ යයි. හෙතෙම එහි අභිනිවේශ නො කෙරේ නු’යි ශුන්‍යත විමෝක්‍ෂ නම. මේ ශුන්‍යතවිමෝක්‍ෂ නම් වෙයි.
අනිමිත්තවිමෝක්‍ෂ කවරෙ යත්: මෙ සස්නෙහි මහණ තෙම අරනට ගියේ හෝ රුක්‍මුලට ගියේ හෝ ශුන්‍යාගාරයට ගියේ හෝ මෙසෙයින් ප්‍රත්‍යවේක්‍ෂා කෙරෙයි: “මේ පඤ්චස්කඣය තෙම ආත්මයෙන් හෝ ආත්මීයයෙන් හේ ශුන්‍ය වේ” යයි. හෙතෙම එහි (නිත්‍ය) නිමිත්ත නො කෙරේ නු’යි අනිමිත්තවිමෝක්‍ෂ නම්, මේ අනිමිත්තවිමෝක්‍ෂ නම් වෙයි.
අප්‍රණිහිතවිමෝක්‍ෂ කවරෙ යත්: මෙ සස්නෙහි මහණ තෙම අරනට ගියේ හෝ රුක්‍මුලට ගියේ හෝ ශුන්‍යාගාරයට ගියේ හෝ මෙසෙයින් ප්‍රත්‍යවේක්‍ෂා කෙරෙයි: “මේ පඤ්චස්කඣය තෙම ආත්මයෙන් හෝ ආත්මීයයෙන් හේ ශුන්‍ය වේ” යයි. හෙතෙම එහි ප්‍රණිධි නො කෙරේ නු’යි අප්‍රණිහිතවිමෝක්‍ෂ නම, මේ අප්‍රණිහිතවිමෝක්‍ෂ නම් වෙයි.
අජ්ඣත්තවුට්ඨානවිමෝක්ඛ කවරෙ යත්: සතර ධ්‍යානයෝ යි. මේ අජ්ඣත්තවුට්ඨානවිමෝක්ඛ නම් වෙයි.
බහිද්ධාවුට්ඨානවිමෝක්ඛ කවරෙ යත්: සතර අරූපසමාපත්තීහු යි. මේ බහිද්ධාවුට්ඨානවිමෝක්ඛ නම් වෙයි.
දුභතොවුට්ඨානවිමෝක්‍ෂ කවරෙ යත්: සතර ආර්‍ය්‍යමාර්‍ගයෝ යි. මේ දුභතෝවුට්ඨානවිමොක්ඛ නම් වෙයි.
අධ්‍යාත්මව්‍යුත්‍ථාන වූ සතර විමෝක්‍ෂයෝ කවරහ යත්: ප්‍රථමධ්‍යානය (අධ්‍යාත්මයෙහි) නීවරණයන් කෙරෙන් නැඟෙයි, ද්විතීයධ්‍යානය විතර්‍කවිචාරයන් කෙරෙන් නැඟෙයි, තෘතීයධ්‍යානය ප්‍රීතිය කෙරෙන් නැඟෙයි, චතුර්‍ත්‍ථධ්‍යානය සුඛදුඃඛයන් කෙරෙන් නැඟේ. මොහු අධ්‍යාත්මව්‍යුත්‍ථාන වූ සතර විමෝක්‍ෂයෝ වෙති.
බහිර්ව්‍යුත්‍ථාන වූ සතර විමෝක්‍ෂයෝ කවරහ යත්: ආකාසානඤ්චායතන සමාපත්තිය රූපසංඥායෙන් ප්‍රතිඝසංඥායෙන් නානාත්‍වසංඥායෙන් නැඟෙයි, විඤ්ඤාණඤ්චායතන සමාපත්තිය ආකාසානඤ්චායතනසංඥාව කෙරෙන් නැඟෙයි, ආකිඤ්ඤඤ්ඤායතන සමාපත්තිය විඤ්ඤාණඤ්චායතනසංඥාව කෙරෙන් නැඟෙයි, නේවසඤ්ඤානාසඤ්ඤායතන සමාපත්තිය ආකිඤ්ඤඤ්ඤායතනසංඥාව කෙරෙන් නැඟේ. මොහු බහිර්ව්‍යුත්‍ථාන වූ සතර විමෝක්‍ෂයෝ වෙති.
දුභතෝවුට්ඨාන වූ සතර විමෝක්‍ෂයෝ කවරහ යත්: ස්‍රෝතාපත්තිමාර්‍ගය සත්කායදෘෂ්ටිවිචිකිත්සාශීලව්‍රතපරාමර්‍ශ කෙරෙන් දෘෂ්ට්‍යනුශය කෙරෙන් විචිකිත්සානුශය කෙරෙන් නැඟෙයි, එය අනුව පවත්නා කෙලෙසුන් කෙරෙන් ද ස්කන්‍ධයන් කෙරෙන් ද නැඟෙයි, බාහිර වූත් සියලු නිමිති කෙරෙන් නැඟෙයි, සකෘදාගාමිමාර්‍ගය ඖදාරික වූ කාමරාගසංයෝජනය කෙරෙන් ප්‍රතිඝසංයෝජනය කෙරෙන් ඖදාරික වූ කාමරාගානුශය කෙරෙන් ප්‍රතිඝානුශය කෙරෙන් නැඟෙයි, එය අනුව පවත්නා කෙලෙසුන් කෙරෙන් ද ස්කන්‍ධයන් කෙරෙන් ද නැඟෙයි, බාහිර වූත් සියලු නිමිති කෙරෙන් නැඟෙයි, අනාගාමිමාර්‍ගය අණුසහගත වූ කාමරාගසංයෝජනය කෙරෙන් ප්‍රතිඝසංයෝජනය කෙරෙන් අණුසහගත වූ කාමරාගානුශය කෙරෙන් ප්‍රතිඝානුශය කෙරෙන් නැඟෙයි, එය අනුව පවත්නා කෙලෙසුන් කෙරෙන් ද ස්කන්‍ධයන් කෙරෙන් ද නැඟෙයි, බාහිර වූත් සියලු නිමිති කෙරෙන් නැඟෙයි,
අර්‍හන්මාර්‍ගය රූපරාගයෙන් අරූපරාගයෙන් මානයෙන් ඖද්ධත්‍යයෙන් අවිද්‍යායෙන් මානානුශයෙන් භවරාගානුශයෙන් අවිද්‍යානුශයෙන් නැඟෙයි, එය අනුව පවත්නා කෙලෙසුන් කෙරෙන් ද ස්කන්‍ධයන් කෙරෙන් ද නැඟෙයි. බාහිර වූත් සියලු නිමිති කෙරෙන් නැඟේ. මොහු දුභතෝවුට්ඨාන වූ සතර විමෝක්‍ෂයෝ වෙති.
අධ්‍යාත්මව්‍යුත්‍ථානයන්ට අනුලොම් වූ සතර විමෝක්‍ෂයෝ කවරහ යත්: ප්‍රථමධ්‍යානය ලැබීම පිණිස විතර්‍කය ද විචාරය ද ප්‍රීතිය ද සුඛය ද චිත්තෛකාග්‍රතාව ද, ද්විතීයධ්‍යානය ලැබීම පිණිස ... තෘතීයධ්‍යානය ලැබීම පිණිස ... චතුර්‍ත්‍ථධ්‍යානය ලැබීම පිණිස විතර්‍කය ද විචාරය ද ප්‍රීතිය ද සුඛය ද චිත්තෛකාග්‍රතාව ද යන මොහු අධ්‍යාත්මව්‍යුත්‍ථානයන්ට අනුලොම් වූ සතර විමෝක්‍ෂයෝ වෙති.
බාහිර ව්‍යුත්‍ථානයන්ට අනුලොම් වූ සතර විමෝක්‍ෂයෝ කවරහ යත්: ආකාසානඤ්චායතන සමාපත්තිය ලැබීම පිණිස විතර්‍කය ද විචාරය ද ප්‍රීතිය ද සුඛය ද චිත්තෛකාග්‍රතාව ද, විඤ්ඤාණඤ්චායතනසමාපත්තිය ... ආකිඤ්චඤ්ඤායතන සමාපත්ති ... නේවසඤ්ඤානාසඤ්ඤායතන සමාපත්තිය ලැබීම පිණිස විතර්‍කය ද විචාරය ද ප්‍රීතිය ද සුඛය ද චිත්තෛකාග්‍රතාව ද යන මොහු බාහිර ව්‍යුත්‍ථානයන්ට අනුලොම් වූ සතර විමෝක්‍ෂයෝ වෙති.
දුභතෝවුට්ඨානයන්ට අනුලොම් වූ සතර විමෝක්‍ෂයෝ කවරහ යත්: ස්‍රෝතාපත්තිමාර්‍ගය ලැබීම පිණිස අනිත්‍යානුදර්‍ශනය දුඃඛානුදර්‍ශනය අනාත්මානුදර්‍ශනය යැ, සකෘදාගාමිමාර්‍ගය ලැබීම පිණිස ... අනාගාමිමාර්‍ගය ලැබීම පිණිස ... අර්‍හන්මාර්‍ගය ලැබීම පිණිස අනිත්‍යානුදර්‍ශනය දුඃඛානුදර්‍ශනය අනාත්මානුදර්‍ශනය යි. මොහු දුභතෝවුට්ඨානයන්ට අනුලොම් වූ සතර විමෝක්‍ෂයෝ වෙති.
අධ්‍යාත්මව්‍යුත්‍ථානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ කවරහ යත්: ප්‍රථමධ්‍යානයාගේ ප්‍රතිලාභය හෝ විපාකය හෝ යැ, ද්විතීයධ්‍යානයාගේ ... තෘතීයධ්‍යානයාගේ ... චතුර්‍ත්‍ථධ්‍යානයාගේ ප්‍රතිලාභය හෝ විපාකය හෝ යි. මොහු අධ්‍යාත්මව්‍යුත්‍ථානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ වෙති.
බාහිර ව්‍යුත්‍ථානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ කවරහ යත්: ආකාසානඤ්චායතන සමාපත්තියගේ ප්‍රතිලාභය හෝ විපාකය හෝ යැ, විඤ්ඤාණඤ්චායතන සමාපත්තියගේ ... ආකිඤ්චඤ්ඤායතනසමාපත්තියගේ ... නේවසඤ්ඤානාසඤ්ඤායතන සමාපත්තියගේ ප්‍රතිලාභය හෝ විපාකය හෝ යි. මොහු බාහිර ව්‍යුත්‍ථානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ වෙති.
දුභතෝවුට්ඨනයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ කවරහ යත්: ස්‍රෝතාපත්තිමාර්‍ගයට ස්‍රෝතාපත්තිඵල යැ සකෘදාගාමිමාර්‍ගයට සකෘදාගාමිඵල යැ අනාගාමිමාර්‍ගයට අනාගාමිඵල යැ අර්‍හන්මාර්‍ගයට අර්‍භන්ඵල යි. මොහු දුභතෝවුට්ඨානයන්ගේ සන්හිඳීම් සඞ්ඛ්‍යාත සතර විමෝක්‍ෂයෝ වෙති.
කිසෙයින් රූපධ්‍යාන ඇත්තේ රූපයන් දකී නු’යි විමෝක්‍ෂ වෙයි යත්: මෙසස්නෙහි ඇතැමෙක් තමා කෙරෙහි පවත්නා තමා පිණිස පවත්නා නීලනිමිත්ත මෙනෙහි කෙරෙයි, ‘නීල’ යැ යන සංඥාව ලබයි. හෙතෙම ඒ නිමිත්ත මොනොවට ගන්නා ලද්දක් කෙරෙයි, සූපධාරිත කොට විමසයි, සුනිශ්චිත කොට නිශ්චය කෙරෙයි. හෙතෙම ඒ නිමිත්ත මොනොවට ගන්නා ලද්දක් කොට සූපධාරිත කොට විමසා සුනිශ්චිත වැ නිශ්චය කොට බාහිර වූ නීල (කසිණ) නිමිත්තෙහි සිත එළවයි. ‘නීල’ යැ යන සංඥාව ලබයි. හෙතෙම ඒ නිමිත්ත මොනොවට ගන්නා ලද්දක් කෙරෙයි, සූපධාරිත කොට විමසයි, සුනිශ්චිත කොට නිශ්චය කෙරෙයි, හෙතෙම ඒ නිමිත්ත මොනොවට ග්නනා ලද්දක් කොට සූපධාරිත කොට විමසා සුනිශ්චිත වැ නිශ්චය කොට ආසේවන කෙරෙයි, භාවනා කෙරෙයි, බහුල කෙරෙයි. ඔහුට මෙබඳු සිතෙක් වෙයි: “අධ්‍යාත්ම වූත් බාහිර වූත් මෙදෙක රූප වේ” යයි. ‘රූප’ යැ යන සංඥා ඇත්තේ වෙයි.
මෙසස්නෙහි ඇතැමෙක් තමා කෙරෙහි පවත්නා තමා පිණිස පවත්නා පීත නිමිත්ත ... ලෝහිතනිමිත්ත ... ඕදාත නිමිත්ත මෙනෙහි කෙරෙයි, ඕදාත නිමිත්ත ලබයි, හෙතෙම ඒ නිමිත්ත මොනොවට ගන්නා ලද්දක් කෙරෙයි, සූපධාරිත කොට විමසයි, සුනිශ්චිත කොට නිශ්චය කෙරෙයි, හෙතෙම ඒ නිමිත්ත මොනොවට ගන්නා ලද්දක් කොට සූපධාරිත කොට විමසා සුනිශ්චිත වැ නිශ්චය කොට බාහිර වූ ඕදාත (කසිණ) නිමිත්තෙහි සිත එළවයි. ඕදාත යැ යන සංඥාව ලබයි, හෙතෙම ඒ නිමිත්ත මොනොවට ගන්නා ලද්දක් කෙරෙයි. සූපධාරිත කොට විමසයි, සුනිශ්චිත කොට නිශ්චය කෙරෙයි, හෙතෙම ඒ නිමිත්ත මොනොවට ගන්නා ලද්දක් කොට සූපධාරිත කොට විමසා සුනිශ්චිත වැ නිශ්චය කොට ආසේවන කෙරෙයි, භාවනා කෙරෙහි, බහුල කෙරෙයි, ඔහුට මෙබඳු සිතෙක් වෙයි. “අධ්‍යාත්ම වූත් බාහිර වූත් මෙදෙක රූප වේ” යයි. ‘රූප’ යැ යන සංඥා ඇත්තේ වෙයි. මෙසෙයින් ‘රූපධ්‍යාන ඇත්තේ රූපයන් දකී නු’යි විමෝක්‍ෂ නම් වෙයි.
කිසෙයින් “අධ්‍යාත්මයෙහි ‘රූප’ යැ යන සංඥා නැත්තේ බාහිර රූපයන් දකී” නු’යි විමෝක්‍ෂ වෙයි යත්: මෙසස්නෙහි ඇතැමෙක් තමා කෙරෙහි පවත්නා තමා පිණිස පවත්නා නීලනිමිත්ත නො මෙනෙහි කෙරෙයි, ‘නීල’ යැ යන සංඥාව නො ලබයි, බාහිර වූ නීල නිමිත්තෙහි සිත එළවයි, ‘නීල’ යැ යන සංඥාව ලබයි, හෙතෙම ඒ නිමිත්ත මොනොවට ගන්නා ලද්දක් කෙරෙයි, සූපධාරිත කොට විමසයි, සුනිශ්චිත කොට නිශ්චය කෙරෙයි, හෙතෙම ඒ නිමිත්ත මොනොවට ගන්නා ලද්දක් කොට සූපධාරිත කොට විමසා සුනිශ්චිත වැ නිශ්චය කොට ආසේවන කෙරෙයි, භාවනා කෙරෙයි, බහුල කෙරෙයි, ඔහුට මෙබඳු සිතෙක් වෙයි: “අධ්‍යාත්මයෙහි ‘රූප’ නොවෙයි මේ බාහිර රූපය වේ” යයි රූපය යන සංඥා ඇත්තේ වෙයි.
මෙසස්නෙහි ඇතැමෙක් තමා කෙරෙහි පවත්නා තමා පිණිස පවත්නා ‘පීත’ නිමිත්ත ... ‘ලෝහිත’ නිමිත්ත ... ‘ඕදාත’ නිමිත්ත නො මෙනෙහි කෙරෙයි, ‘ඕදාත’ යැ යන සංඥාව නො ලබයි, බාහිර වූ ඕදාත නිමිත්තෙහි සිත එළවයි, ‘ඕදාත’ යැ යන සංඥාව ලබයි, හෙතෙම ඒ නිමිත්ත මොනොවට ගන්නා ලද්දක් කෙරෙයි, සූපධාරිත කොට විමසයි, සුනිශ්චිත කොට නිශ්චය කෙරෙයි, හෙතෙම ඒ නිමිත්ත මොනොවට ගන්නා ලද්දක් කොට සූපධාරිත කොට විමසා සුනිශ්චිත වැ නිශ්චය කොට ආසේවන කෙරෙයි, භාවනා කෙරෙයි, බහුල කෙරෙයි, ඔහුට මෙබඳු සිතෙක් වෙයි: “අධ්‍යාත්මයෙහි රූප නොවෙයි, මේ බාහිර රූපය වේ” යයි රූපය යන සංඥා ඇත්තේ වෙයි. මෙසෙසින් ‘අධ්‍යාත්මයෙහි රූපය යන සංඥා නැත්තේ බාහිර රූපයන් දකී නු’යි විමෝක්‍ෂ නම් වෙයි.
කිසෙයින් ‘ශුභ’ යයි අධිමුක්ත වේ නු යි විමෝක්‍ෂ වේ ද යත්: මේ සස්නෙහි මහණ තෙමෙ මෛත්‍රී සහගිය සිතින් එක් දිශායෙක් හි සත්ත්‍වයන් අරමුණු කෙට වෙසෙයි, එසෙයින් දෙවැනි තුන්වැනි සතරවැනි දිශායෙහි සත්ත්‍වයන් අරමුණු කොට වෙසෙයි, මෙසෙයින් උඩ යට සරස හැමතන්හි හැම සතුන් ඇති ලොව සියල්ලන් ආත්මසමතායෙන් යුතු වැ විපුල වූ මහද්ගත වූ අප්‍රමාණ වූ අවෛර වූ අව්‍යාපාද වූ මෛත්‍රීසහගිය සිතින් අරමුණු කොට වෙසෙයි, මෛත්‍රිය වැඩූ බැවින් සත්ත්‍වයෝ නො පිළිකුල් වෙති. කරුණාසහගිය සිතින් එක් දිශායෙක්හි සත්ත්‍වයන් ... කරුණාව වැඩූ බැවින් සත්ත්‍වයෝ නො පිළිකුල් වෙති. මෘදුතා සහගිය සිතින් එක් දිශායෙක්හි සත්ත්‍වයන් ... මෘදුතාව වැඩූ බැවින් සත්ත්‍වයෝ නො පිළිකුල් වෙති. උපේක්‍ෂා සහගිය සිතින් එක් දිශායෙක්හි සත්ත්‍වයන් ... උපේක්‍ෂාව වැඩූ බැවින් සත්ත්‍වයෝ නො පිළිකුල් වෙත්. මෙසෙයින් ‘ශුභ’ යැ යි අධිමුක්ත වේ’ නු යි විමෝක්‍ෂ නම් වෙයි.
ආකාසානඤ්චායතනසමාපත්ති සඞ්ඛ්‍යාත විමෝක්‍ෂ කවරෙ යත්: මේ සස්නෙහි මහණ තෙම සර්‍වාකාරයෙන් රූපසංඥාවන් ඉක්මවීමෙන් ප්‍රතිඝ සංඥාවන් ප්‍රහාණයෙන් නානාත්‍වසංඥාවන් නො මෙනෙහි කිරීමෙන් ‘ආකාශය අනන්ත යැ’යි ආකාසානඤ්චායතනයට පැමිණ වාසය කෙරෙයි. මේ ආකාසානඤ්චායතන සමාපත්ති සඞ්ඛ්‍යාත විමෝක්‍ෂ නම් වෙයි.
විඤ්ඤාණඤ්චායතනසමාපත්ති සඞ්ඛ්‍යාත විමෝක්‍ෂ කවරෙ යත්: මෙ සස්නෙහි මහණ තෙම සර්‍වාකාරයෙන් ආකාසානඤ්චායතනය ඉක්මවා ‘විඥානය අනන්ත යැ’යි විඤ්ඤාණඤ්චායතනයට පැමිණ වාසය කෙරෙයි. මේ විඤ්ඤාණඤ්චායතන සමාපත්ති විමෝක්‍ෂ නම් වෙයි.
ආකිඤ්චාඤ්ඤායතනසමාපත්ති සඞ්ඛ්‍යාත විමෝක්‍ෂ කවරෙ යත්: මේ සස්නෙහි මහණ තෙම සර්‍වාකාරයෙන් විඤ්ඤාණඤ්චායතනය ඉක්මවා කිසිවක් නැතැ’යි ආකිඤ්චඤ්ඤායතනයට පැමිණ වාසය කෙරෙයි මේ ආකිඤ්චඤ්ඤායතන සමාපත්ති විමෝක්‍ෂ නම් වෙයි.
නේවසඤ්ඤානාසඤ්ඤායතනසමාපත්ති සඞ්ඛ්‍යාත විමෝක්‍ෂ කවරෙ යත්: මෙ සස්නෙහි මහණ තෙම සර්‍වාකාරයෙන් ආකිඤ්චඤ්ඤායතන ඉක්මවා නේවසඤ්ඤානාසඤ්ඤායතනයට පැමිණ වාසය කෙරෙයි. මේ නේවසඤ්ඤානාසඤ්ඤායතන සමාපත්ති විමෝක්‍ෂ නම් වෙයි.
සංඥාවේදයිතනිරෝධ සමාපත්ති සඞ්ඛ්‍යාත විමෝක්‍ෂ කවරෙ යත්: මෙ සස්නෙහි මහණ තෙම සර්‍වාකාරයෙන් නේවසඤ්ඤානාසඤ්ඤායතනය ඉක්මවා සංඥාවේදයිතනිරෝධයට පැමිණ වාසය කෙරෙයි. මේ සංඥාවේදයිතනිරෝධ සමාපත්ති විමෝක්‍ෂ නම් වෙයි.
සමයවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ සමයවිමෝක්‍ෂ නම් වෙයි.
අසමයවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ අසමයවිමෝක්‍ෂ නම් වෙයි.
සාමයිකවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ සාමයිකවිමෝක්‍ෂ නම් වෙයි.
අසාමයිකවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ අසාමයිකවිමෝක්‍ෂ නම් වෙයි.
කොප්‍යවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ කොප්‍යවිමෝක්‍ෂ නම් වෙයි.
අකෝප්‍යවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ අකෝප්‍යවිමෝක්‍ෂ නම් වෙයි.
ලෞකිකවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ ලෞකිකවිමෝක්‍ෂ නම් වෙයි.
ලෝකෝත්තරවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ ලෝකෝත්තරවිමෝක්‍ෂ නම් වෙයි.
සාස්‍රවවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ සාස්‍රවවිමෝක්‍ෂ නම් වෙයි.
අනාස්‍රවවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ අනාස්‍රවවිමෝක්‍ෂ නම් වෙයි.
සාමිෂවිමෝක්‍ෂ නම් කවරෙ යත්: රූපධ්‍යාන ප්‍රතිසංයුක්ත වූ විමෝක්‍ෂය යි. මේ සාමිෂවිමෝක්‍ෂ නම් වෙයි.
නිරාමිෂවිමෝක්‍ෂ නම් කවරෙ යත්: අරූපසමාපත්ති ප්‍රතිසංයුක්ත වූ විමෝක්‍ෂය යි. මේ නිරාමිෂවිමෝක්‍ෂ නම් වෙයි.
නිරාමිෂයට වඩා අතිශයින් නිරාමිෂ වූ විමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ නිරාමිෂයට වඩා නිරාමිෂතර වූ විමෝක්‍ෂ නම් වෙයි.
ප්‍රණිහිතවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ ප්‍රණිහිතවිමෝක්‍ෂ නම් වෙයි.
අප්‍රණිහිතවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ අප්‍රණිහිතවිමෝක්‍ෂ නම් වෙයි.
ප්‍රණිධි සන්හිඳීම් සඞ්ඛ්‍යාත විමෝක්‍ෂ නම් කවරැ යත්: ප්‍රථමධ්‍යානයාගේ ප්‍රතිලාභය හෝ විපාකය හෝ යැ ... නේවසඤ්ඤානාසඤ්ඤායතනසමාපත්තියගේ ප්‍රතිලාභය හෝ විපාකය හෝ යි. මේ ප්‍රණිධි සන්හිඳීම් සඞ්ඛ්‍යාත විමෝක්‍ෂ නම් වෙයි.
සංයුක්තවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ සංයුක්තවිමෝක්‍ෂ නම් වෙයි.
විසංයුක්තවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ විසංයුක්තවිමෝක්‍ෂ නම් වෙයි.
ඒකත්‍වවිමෝක්‍ෂ නම් කවරෙ යත්: සතර ආර්‍ය්‍යමාර්‍ගයෝ ද සතර ශ්‍රාමණ්‍යඵලයෝ ද නිර්‍වාණය ද යන මේ ඒකත්‍වවිමෝක්‍ෂ නම් වෙයි.
නානාත්‍වවිමෝක්‍ෂ නම් කවරෙ යත්: සතර ධ්‍යානයෝ ද සතර අරූපසමාපත්තිහු ද යන මේ නානාත්‍වවිමෝක්‍ෂ නම් වෙයි.
සංඥාවිමෝක්‍ෂ නම් කවරෙ යත්: එක් සංඥාවිමෝක්‍ෂය දශසංඥාවිමෝක්‍ෂයෝ චෙතී ද දශසංඥාවිමෝක්‍ෂයෝ එක් සංඥාවිමෝක්‍ෂය වේ යයි ද වස්තුවශයෙන්, පර්‍ය්‍යායයෙන් වන්නේ යි.
සියා යනු: කිසෙයින් වන්නේ ද යත් : අනිච්චානුපස්සනාඤාණය නිත්‍ය වශයෙන් පැවැති සංඥායෙන් මිදේ නු’යි සංඥාවිමෝක්‍ෂ නම, දුක්ඛානුපස්සනාඤාණය සුඛසංඥායෙන් මිදේ නු’යි සංඥාවිමෝක්‍ෂ නම, අනත්තානුපස්සනාඤාණය ආත්මසංඥායෙන් මිදේ නු’යි සංඥාවිමෝක්‍ෂ නම, නිබ්බිදානුපස්සනාඤාණය නන්‍දි වශයෙන් පැවැති සංඥායෙන් මිදේ නු’යි සංඥාවිමෝක්‍ෂ නම, විරාගානුපස්සනා ඤාණය රාගසංඥායෙන් මිදේ නු’යි සංඥාවිමෝක්‍ෂ නම, නිරෝධානුපස්සනා ඤාණය සමුදයසංඥායෙන් මිදේ නු’යි සංඥාවිමෝක්‍ෂ නම, පටිනිස්සග්ගානුපස්සනා ඤාණය ආදානසංඥායෙන් මිදේ නු’යි සංඥාවිමෝක්‍ෂ නම, අනිමිත්තානුපස්සනා ඤාණය නිමිත්තසංඥායෙන් මිදේ නු’යි සංඥාවිමෝක්‍ෂ නම, අප්පණිහිතානුපස්සනා ඤාණය ප්‍රණිධිසංඥායෙන් මිදේ නු’යි සංඥාවිමෝක්‍ෂ නම, සුඤ්ඤතානුපස්සනා ඤාණය අභිනිවේශසංඥායෙන් මිදේ නු’යි සංඥාවිමෝක්‍ෂ නමි.
මෙසෙයින් එක් සංඥාවිමෝක්‍ෂය දශසංඥාවිමෝක්‍ෂයෝ වෙති ද දශසංඥාවිමෝක්‍ෂයෝ එක් සංඥාවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
රූපයෙහි අනිච්චානුපස්සනා ඤාණය නිත්‍යසංඥායෙන් මිදේ නු’යි සංඥාවිමෝක්‍ෂ නම ... රූපයෙහි සුඤ්ඤතානුපස්සනා ඤාණය අභිනිවේශ සංඥායෙන් මිදේ නු’යි සංඥාවිමෝක්‍ෂ නමි. මෙසෙයින් එක් සංඥාවිමෝක්‍ෂය දශසංඥාවිමෝක්‍ෂයෝ වෙති ද දශසංඥාවිමෝක්‍ෂයෝ එක් සංඥාවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
වේදනායෙහි ... සංඥායෙහිය ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි අනිච්චානුපස්සනාඤාණය නිතත්‍යසංඥායෙන් මිදේ නු’යි සංඥාවිමෝක්‍ෂ නම ... ජරාමරණයෙහි සුඤ්ඤතානුපස්සනාඤාණය අභිනිවේශසංඥායෙන් මිදේ නු’ යි සංඥාවිමෝක්‍ෂය නමි. මෙසෙයින් එක් සංඥාවිමෝක්‍ෂය දශසංඥාවිමෝක්‍ෂයෝ වෙති ද දශසංඥාවිමෝක්‍ෂයෝ එක් සංඥාවිමෝක්‍ෂය වේ යයි ද වස්තුවශයෙන් පර්‍ය්‍යායයෙන් වන්නේ යි. මේ සංඥාවිමෝක්‍ෂය නමි.
ඥානවිමෝක්‍ෂය නම් කවරෙ යත්: එක් ඥානවිමෝක්‍ෂය දශඥානවිමෝක්‍ෂයෝ වෙති ද, දශඥානවිමෝක්‍ෂයෝ එක් ඥානවිමෝක්‍ෂය වේ යයි ද වස්තු වශයෙන් පර්‍ය්‍යායෙන් වන්නේ යි.
සියා යනු: කිසෙයින් වන්නේ ද යත් : අනිච්චානුපස්සනා සඞ්ඛ්‍යාත යථාභූතඥානය නිත්‍ය වශයෙන් පැවැති සම්මෝහ සඞ්ඛ්‍යාත නො දැනීමෙන් මිදේ නු’යි ඥානවිමෝක්‍ෂ නම, දුක්ඛානුපස්සනා සඞ්ඛ්‍යාත යථාභූතඥානය සුඛ වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, අනත්තානුපස්සනා සඞ්ඛ්‍යාත යථාභූතඥානය ආත්ම වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, නිබ්බිදානුපස්සනා සඞ්ඛ්‍යාත යථාභූතඥානය නන්‍දි වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, විරාගානුපස්සනා සඞ්ඛ්‍යාත යථාභූතඥානය රාග වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, නිරෝධානුපස්සනා සඞ්ඛ්‍යාත යථාභූතඥානය සමුදය වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, පටිනිස්සග්ගානුපස්සනා සඞ්ඛ්‍යාත යථාභූතඥානය ආදාන වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, අනිමිත්තානුපස්සනා සඞ්ඛ්‍යාත යථාභූතඥානය නිමිත්ත වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, අප්පණිහිතානුපස්සනා සඞ්ඛ්‍යාත යථාභූතඥානය ප්‍රණිධි වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම, සුඤ්ඤතානුපස්සනා සඞ්ඛ්‍යාත යථාභූතඥානය අභිනිවේශ වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නමි.
මෙසෙයින් එක් ඥානවිමෝක්‍ෂය දශ ඥානවිමෝක්‍ෂයෝ වෙතී ද දශ ඥානවිමෝක්‍ෂයෝ එක් ඥානවිමෝක්‍ෂය වේ යයි ද වස්තු වශයෙන් පර්‍ය්‍යායෙන් වන්නේ යි.
රූපයෙහි අනිච්චානුපස්සනා සංඛ්‍යාත යථාභූතඥානය නිත්‍ය වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම ... රූපයෙහි සුඤ්ඤතානුපස්සනා සංඛ්‍යාත යථාභූතඥානය අභිනිවේශ වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නමි. මෙසෙයින් එක් ඥානවිමෝක්‍ෂය දශඥානවිමෝක්‍ෂයෝ වෙතී ද දශඥානවිමෝක්‍ෂයෝ එක් ඥානවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
වේදනායෙහි ... සංඥාවෙයි ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි අනිච්චානුපස්සනා සංඛ්‍යාත යථාභූතඥානය නිත්‍ය වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නම ... ජරාමරණයෙහි සුඤ්ඤතානුපස්සනා සංඛ්‍යාත යථාභූතඥානය අභිනිවේශ වශයෙන් පැවැති සම්මෝහය වූ නො දැනීමෙන් මිදේ නු’යි ඥානවිමෝක්‍ෂ නමි. මෙසෙයින් එක් ඥානවිමෝක්‍ෂය දශඥානවිමෝක්‍ෂයෝ වෙති ද දශඥානවිමෝක්‍ෂයෝ එක් ඥානවිමෝක්‍ෂය වේ යයි ද වස්තු වශයෙන් පර්‍ය්‍යායෙන් වන්නේ යි. මේ ඥානවිමෝක්‍ෂ නම් වේ.
ශීතීස්‍යාද්විමෝක්‍ෂ නම් කවරෙ යත් එක් ශීතීස්‍යාද්විමෝක්‍ෂය දශශීතීස්‍යාද්විමෝක්‍ෂයෝ වෙතී ද දශශීතීස්‍යාද්විමෝක්‍ෂයෝ එක් ශීතීස්‍යාද්විමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි
සියා යනු: කිසෙයික් වන්නේ ද යත්: අනිච්චානුපස්සනා සඞ්ඛ්‍යාත අනුත්තර (උතුම්) වූ ශීතිභාව (නිර්‍වාණ) ඥානය නිත්‍ය වශයෙන් පැවැති (ක්ලේශ සඞ්ඛ්‍යාත) සන්තාපපරිදාහදරථයෙන් (තැවීම්දැවීම් උණුසුමින්) මිදේ නු’යි ශීතීස්‍යාද්විමෝක්‍ෂ නම, දුක්ඛානුපස්සනා සඞ්ඛ්‍යාත අනුත්තර ශීතිභාවඥානය සුඛ වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, අනත්තානුපස්සනා සඞ්ඛ්‍යාත අනුත්තරශීතිභාව ඥානය ආත්ම වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, නිබ්බිදානුපස්සනා සඞ්ඛ්‍යාත අනුත්තරශීතිභාව ඥානය නන්‍දි වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, විරාගානුපස්සනා සඞ්ඛ්‍යාත අනුත්තර ශීතිභාවඥානය රාග වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, නිරෝධානුපස්සනා සඞ්ඛ්‍යාත අනුත්තරශීතිභාවඥානය සමුදය වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, පටිනිස්සග්ගානුපස්සනා සඞ්ඛ්‍යාත අනුත්තර ශීතිභාවඥානය ආදාන වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, අනිමිත්තානුපස්සනා සඞ්ඛ්‍යාත අනුත්තර ශීතිභාවඥානය නිමිත්ත වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, අප්පණිහිතානුපස්සනා සඞ්ඛ්‍යාත අනුත්තරශීතිභාවඥානය ප්‍රණිධි වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නම, සුඤ්ඤාතානුපස්සනා සඞ්ඛ්‍යාත අනුත්තර ශීතිභාවඥානය අභිනිවේශ වශයෙන් පැවැති සන්තාපපරිදාහදරථයෙන් මිදේ නු’යි ශීතීස්‍යාද්විමෝක්‍ෂ නමි.
මෙසෙයින් එක් ශීතීස්‍යාද්විමෝක්‍ෂය දශ ශීතීස්‍යාද්විමෝක්‍ෂයෝ වෙතී ද දශශීතීස්‍යාද්විමෝක්‍ෂයෝ එක් ශීතීස්‍යාද්විමෝක්‍ෂය වේ යයි ද වස්තු වශයෙන් පර්‍ය්‍යායෙන් වන්නේ යැ.
රූපයෙහි අනිච්චානුපස්සනා සංඛ්‍යාත අනුත්තර ශීතිභාවඥානය නිත්‍ය වශයෙන් පැවැති සන්තාපපරිදාහරථයෙන් මිදේ නු’යි ශීතීස්‍යාද්විමෝක්‍ෂ නම ... රූපයෙහි සුඤ්ඤතානුපස්සනා සංඛ්‍යාත අනුත්තරශීතිභාවඥානය අභිනිවේශ වශයෙන් පැවැති සන්තාපපරිදාහරථයෙන් මිදේ නු’යි ශීතීස්‍යාද්විමෝක්‍ෂ නමි. මෙසෙයින් එක් ශීතීස්‍යාද්විමෝක්‍ෂය දශශීතීස්‍යාද්විමෝක්‍ෂයෝ වෙතී ද දශශීතීස්‍යාද්විමෝක්‍ෂයෝ එක් ශීතීස්‍යාද්විමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
වේදනායෙහි ... සංඥායෙහි ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි අනිච්චානුපස්සනා සංඛ්‍යාත අනුත්තරශීතිභාවඥානය නිත්‍ය වශයෙන් පැවැති සන්තාපපරිදාහරථයෙන් මිදේ නු’යි ශීතීස්‍යාද්විමෝක්‍ෂ නම ... ජරාමරණයෙහි සුඤ්ඤතානුපස්සනා සංඛ්‍යාත අනුත්තරශීතිභාවඥානය අභිනිවේශ වශයෙන් පැවැති සන්තාපපරිදාහරථයෙන් මිදේ නු’යි ශීතීස්‍යාද්විමෝක්‍ෂ නමි.
මෙසෙයින් එක් ශීතීස්‍යාද්විමෝක්‍ෂය දශශීතීස්‍යාද්විමෝක්‍ෂයෝ වෙතී ද දශශීතීස්‍යාද්විමෝක්‍ෂයෝ එක් ශීතීස්‍යාද්විමෝක්‍ෂය වේ යයි ද වස්තු වශයෙන්, පර්‍ය්‍යායයෙන් වන්නේ යි. මේ ශීතීස්‍යාද්විමෝක්‍ෂ නම් වේ.
ධ්‍යානවිමෝක්‍ෂ නම් කවරෙ යත්: නෛෂ්ක්‍රම්‍ය තෙමේ ධ්‍යාන කෙරේ නු’යි ධ්‍යාන නම, කාමච්ඡන්‍දය දවා නු’යි ධ්‍යාන නම, ධ්‍යාන කරනුයේ මිදේ නු’යි ධ්‍යානවිමෝක්‍ෂ නම, දවනුයේ මිදේ නු’යි ධ්‍යානවිමෝක්‍ෂ නම, ඣායන්ති යනු: ධර්‍මයෝ යැ, ඣාපේති යනු: කෙලෙසුන් යැ, ධ්‍යාන කළ ධර්‍මයන් ද දැවුණු කෙලෙසුන් ද දනී නු’යි ධ්‍යානවිමෝක්‍ෂ නම, අව්‍යාපාද තෙමේ ඣාන කෙරේ නු’යි ධ්‍යාන නම, ව්‍යාපාදය දවා නු’යි ධ්‍යාන නම, ධ්‍යාන කරනුයේ මිදේ නු’යි ධ්‍යානවිමෝක්‍ෂ නම, දවනුයේ මිදේ නු’යි ධ්‍යානවිමෝක්‍ෂ නම, ඣායත්ති යනු: ධර්‍මයෝ යැ, ඣාපේති යනු : කෙලෙසුන් යැ, ධ්‍යාන කළ ධර්‍මයන් ද දැවුණු කෙලෙසුන් ද දනී නු’යි ධ්‍යානවිමෝක්‍ෂ නම. ආලෝකසංඥා තොමෝ ධ්‍යාන කෙරේ නු’යි ධ්‍යාන නමු, ථීනමිද්ධය දවා නු’යි ධ්‍යාන නමු ... අවික්‍ෂේප තෙමේ ධ්‍යාන කෙරේ නු’යි ධ්‍යාන නම, ඖද්ධත්‍යය දවා නු’යි ධ්‍යාන නම ... ධම්මවවත්‍ථාන තෙමේ ධ්‍යාන කෙරේ නු’යි ධ්‍යාන තම, විචිකිත්සාව දවා නු’යි ධ්‍යාන නම ... ඥාන තෙමේ ධ්‍යාන කෙරේ නු’යි ධ්‍යාන නම, අවිද්‍යාව දවා නු’යි ධ්‍යාන නම ... ප්‍රාමෝද්‍ය තෙමේ ධ්‍යාන කෙරේ නු’යි ධ්‍යාන නම, අරතිය දවා නු’යි ධ්‍යාන නම ... ප්‍රථමධ්‍යාන තෙමේ ධ්‍යාන කෙරේ නු’යි ධ්‍යාන නම, නීවරණයන් දවා නු’යි ධ්‍යාන නම ... අර්‍හන්මාර්‍ග තෙමේ ධ්‍යාන කෙරේ නු’යි ධ්‍යාන නම, හැම කෙලෙසුන් දවා නු’යි ධ්‍යාන නම ... ධ්‍යාන කරනුයේ මිදේ නු’යි ධ්‍යානවිමෝක්‍ෂ නම, දවනුයේ මිදේ නු’යි ධ්‍යානවිමෝක්‍ෂ නම. ඣායන්ති යනු: ධර්‍මයෝ යැ, ඣාපේති යනු: කෙලෙසුන් යැ, ධ්‍යාන කළ දහමුදු දැවුණු කෙලෙසුනුදු දනී නු’යි ධ්‍යානවිමෝක්‍ෂ නමි. මේ ධ්‍යානවිමෝක්‍ෂ නම් වේ.
අනුපාදාචිත්තවිමෝක්‍ෂ කවරෙ යත්: එක් අනුපාදාචිත්තවිමෝක්‍ෂය දශඅනුපාදාචිත්තවිමෝක්‍ෂයෝ වෙතී ද දශඅනුපාදාචිත්තවිමෝක්‍ෂයෝ එක් අනුපාදාචිත්තවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
සියා යනු: කිසෙයින් වන්නේ යැ යත්: අනිච්චානුපස්සනාඤාණය නිත්‍ය වශයෙන් පැවැති උපාදානයෙන් (ග්‍රහණයෙන්) මිදේ නු’යි අනුපාදාචිත්තවිමෝක්‍ෂ යැ, දුක්ඛානුපස්සනාඤාණය සුඛ වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, අනත්තානුපස්සනාඤාණය ආත්මවශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, නිබ්බිදානුපස්සනාඤාණය නන්‍දි වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, විරාගානුපස්සනාඤාණය රාග වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, නිරෝධානුපස්සනාඤාණය සමුදය වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, පටිනිස්සග්ගානුපස්සනාඤාණය ආදානවශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, අනිමිත්තානුපස්සනාඤාණය නිමිත්ත වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, අප්පණිහිතානුපස්සනාඤාණය ප්‍රණිධි වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ, සුඤ්ඤාතානුපස්සනාඤාණය අභිනිවේශ වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යි.
මෙසෙයින් එක් අනුපාදාවිත්තවිමෝක්‍ෂය දශඅනුපාදාවිත්තවිමෝක්‍ෂයෝ වෙතී ද දශඅනුපාදාවිත්තවිමෝක්‍ෂයෝ එක් අනුපාදාවිත්තවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
රූපයෙහි අනිච්චානුපස්සනාඤාණය නිත්‍යවශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යැ ... රූපයෙහි සුඤ්ඤතානුපස්සනාඤාණය අභිනිවේශ වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යි. මෙසෙයින් එක් අනුපාදාචිත්තවිමෝක්‍ෂය දශඅනුපාදාචිත්තවිමෝක්‍ෂයෝ වෙතී ද දශඅනුපාදාචිත්තවිමෝක්‍ෂයෝ එක් අනුපාදාචිත්තවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
වේදනායෙහි ... සංඥායෙහි ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි සුඤ්ඤතානුපස්සනාඤාණය අභිනිවේශ වශයෙන් පැවැති උපාදානයෙන් මිදේ නු’යි අනුපාදාචිත්තවිමෝක්‍ෂ යි. මෙසෙයින් එක් අනුපාදාචිත්තවිමෝක්‍ෂය දශඅනුපාදාචිත්තවිමෝක්‍ෂයෝ වෙතී ද දශඅනුපාදාචිත්තවිමෝක්‍ෂයෝ එක් අනුපාදාචිත්තවිමෝක්‍ෂය වේ යයි ද වස්තු වශයෙන් පර්‍ය්‍යායයෙන් වන්නේ යි.
අනිච්චානුපස්සනාඤාණය කෙතෙක් උපාදානයන් කෙරෙන් මිදේ ද, දුක්ඛානුපස්සනාඤාණය කෙතෙක් උපාදානයන් කෙරෙන් මිදේ ද, අනත්තතානුපස්සනාඤාණය කෙතෙක් උපාදානයන් කෙරෙන් මිදේ ද, නිබ්බිදානුපස්සනාඤාණය ... විරාගානුපස්සනාඤාණය ... නිරෝධානුපස්සනාඤාණය ... පටිනිස්සග්ගානුපස්සනාඤාණය ... අනිමිත්තානුපස්සනාඤාණය ... අප්පණිහිතානුපස්සනාඤාණය ... සුඤ්ඤතානුපස්සනාඤාණය කෙතෙක් උපාදානයන් කෙරෙන් මිදේ ද යත්:
අනිච්චානුපස්සනාඤාණය තුන් උපාදානයෙකින් මිදෙයි, දුක්ඛානුපස්සනාඤාණය එක් උපාදානයෙකින් මිදෙයි, අනත්තතානුපස්සනාඤාණය එක් උපාදානයෙකින් මිදෙයි, නිබ්බිදානුපස්සනාඤාණය එක් උපාදානයෙකින් මිදෙයි, විරාගානුපස්සනාඤාණය එක් උපාදානයෙකින් මිදෙයි, නිරෝධානුපස්සනාඤාණය සතර උපාදානයෙකින් මිදෙයි, පටිනිස්සග්ගානුපස්සනාඤාණය සතර උපාදානයෙකින් මිදෙයි, අනිමිත්තානුපස්සනාඤාණය තුන් උපාදානයෙකින් මිදෙයි, අප්පණිහිතානුපස්සනාඤාණය එක් උපාදානයෙකින් මිදෙයි, සුඤ්ඤතානුපස්සනාඤාණය තුන් උපාදානයෙකින් මිදෙයි,
අනිච්චානුපස්සනාඤාණය කවර තුන් උපාදානයෙකින් මිදෙයි යත් දෘෂ්ට්‍යුපාදනයෙන ශීලව්‍රතෝපාදානයෙන ආත්මවාදෝපාදානයෙනි. අනිච්චානුපස්සනාඤාණය මේ තුන් උපාදානයෙකින් මිදෙයි.
දුක්ඛානුපස්සනාඤාණය කවර එක් උපාදානයෙකින් මිදෙයි යත්: කාමෝපාදානයෙනි. දුක්ඛානුපස්සනාඤාණය මේ එක් උපාදානයෙන් මිදෙයි.
අනත්තානුපස්සනාඤාණය කවර තුන් උපාදානයෙකින් මිදෙයි යත්: දෘෂ්ට්‍යුපාදනයෙන, ශීලව්‍රතෝපාදානයෙන, ආත්මවාදෝපාදානයෙනි. අනත්තානුපස්සනාඤාණය මේ තුන් උපාදානයෙකින් මිදෙයි.
නිබ්බිදානුපස්සනාඤාණය කවර එක් උපාදානයෙකින් මිදෙයි යත්: කාමෝපාදානයෙනි. නිබ්බිදානුපස්සනාඤාණය මේ එක් උපාදානයෙකින් මිදෙයි.
විරාගානුපස්සනාඤාණය කවර එක් උපාදානයෙකින් මිදෙයි යත්: කාමෝපාදානයෙනි. විරාගානුපස්සනාඤාණය මේ එක් උපාදානයෙන් මිදෙයි.
නිරෝධානුපස්සනාඤාණය කවර සතර උපාදානයෙකින් මිදෙයි යත්: කාමෝපාදානයෙන, දෘෂ්ට්‍යුපාදනයෙන, ශීලව්‍රතෝපාදානයෙන, ආත්මවාදෝපාදානයෙනි. නිරෝධානුපස්සනාඤාණය මේ සතර උපාදානයෙන් මිදෙයි.
පටිනිස්සග්ගානුපස්සනාඤාණය කවර සතර උපාදානයෙකින් මිදෙයි යත්: කාමෝපාදානයෙන, දෘෂ්ට්‍යුපාදනයෙන, ශීලව්‍රතෝපාදානයෙන, ආත්මවාදෝපාදානයෙනි. පටිනිස්සග්ගානුපස්සනාඤාණය මේ සතර උපාදානයෙන් මිදෙයි.
අනිමිත්තානුපස්සනාඤාණය කවර තුන් උපාදානයෙකින් මිදෙයි යත්: දෘෂ්ට්‍යුපාදනයෙන, ශීලව්‍රතෝපාදානයෙන, ආත්මවාදෝපාදානයෙනි, අනිමිත්තානුපස්සනාඤාණය මේ තුන් උපාදානයෙන් මිදෙයි.
අප්පණිහිතානුපස්සනාඤාණ ය කවර එක් උපාදානයෙකින් මිදෙයි යත්: කාමෝපාදානයෙනි අප්පණිහිතානුපස්සනාඤාණ ය මේ එක් උපාදානයෙන් මිදෙයි.
සුඤ්ඤතානුපස්සනාඤාණය කවර තුන් උපාදානයෙකින් මිදෙයි යත්: දෘෂ්ට්‍යුපාදනයෙන, ශීලව්‍රතෝපාදානයෙන, ආත්මවාදෝපාදානයෙනි. සුඤ්ඤතානුපස්සනාඤාණය මේ තුන් උපාදානයෙන් මිදෙයි
යම් අනිච්චානුපස්සනාඤාණයෙකුත් යම් අනත්තතානුපස්සනාඤාණයෙකුත් යම් අනිමිත්තානුපස්සනාඤාණයෙකුත් යම් සුඤ්ඤතානුපස්සනාඤාණයෙකුත් වේ ද, මේ සතර ඥානයෝ තුන් උපාදානයෙකින් මිදෙති. දෘෂ්ට්‍යුපාදානයෙන, ශීලව්‍රතෝපාදානයෙන, ආත්මවාදෝපාදානයෙනි. යම් දුක්ඛානුපස්සනාඤාණයෙකුත් යම් නිබ්බිදානුපස්සනාඤාණයෙකුත් යම් විරාගානුපස්සනාඤාණයෙකුත් යම් අප්පණිහිතානුපස්සනාඤාණයෙකුත් වේ ද, මේ සතර ඥානයෝ එක් උපාදානයෙකින් මිදෙති: කාමෝපාදානයෙනි. යම් නිරෝධානුපස්සනාඤාණයෙකුත් යම් පටිනිස්සග්ගානුපස්සනාඤාණයෙකුත් වේ ද, මේ ඤාණයෝ දෙදෙන සතර උපාදානයෙකින් මිදෙති: කාමෝපාදානයෙන, දෘෂ්ට්‍යුපාදානයෙන, ශීලව්‍රතෝපාදානයෙන, ආත්මවාදෝපාදානයෙනි. මේ අනුපාදාචිත්තවිමෝක්‍ෂයි.
මේ තුන් විමෝක්‍ෂමුඛයෝ (ත්‍රෛධාතුක) ලෝකයෙන් නික්මීම පිණිස පවතිත්: හැම සංස්කාරයන් පරිච්ඡේද වශයෙන් පර්‍ය්‍යන්ත වශයෙන් නුවණින් විමසන බැවින් ද අනිමිත්ත සඞ්ඛ්‍යාත නිර්‍වාණධාතුයෙහි සිත පිවිසෙන බැවින් ද (ලෝකනිර්‍ය්‍යාණය වෙයි), හැම සංස්කාරයන්හි සිත සංවේග කරන බැවින් ද අප්‍රණිහිත සඞ්ඛ්‍යාත නිර්‍වාණධාතුයෙහි සිත පිවිසෙන බැවින් ද (ලෝකනිර්‍ය්‍යාණය වෙයි), හැම ධර්‍මයන් අනාත්ම වශයෙන් නුවණින් විමසන බැවින් ද ශුන්‍යත සඞ්ඛ්‍යාත නිර්‍වාණධාතුයෙහි සිත පිවිසෙන බැවින් ද (ලෝකනිර්‍ය්‍යාණය වෙයි), මේ තුන් විමෝක්‍ෂමුඛයෝ ලෝකනිර්‍ය්‍යාණය පිණිස පවතිත්.
අනිත්‍ය හෙයින් මෙනෙහිකරන්නාහට කිසෙයින් සංස්කාරයෝ වටහත් ද, දුඃඛ හෙයින් මෙනෙහිකරන්නාහට කිසෙයින් සංස්කාරයෝ වටහත් ද, අනාත්ම හෙයින් මෙනෙහිකරන්නාහට කිසෙයින් සංස්කාරයෝ වටහත් ද, අනිත්‍ය හෙයින් මෙනෙහිකරන්නාහට ක්‍ෂය විසින් සංස්කාරයෝ වටහති. දුඃඛ හෙයින් මෙනෙහිකරන්නාහට භය විසින් සංස්කාරයෝ වටහති. අනාත්ම හෙයින් මෙනෙහිකරන්නාහට ශුන්‍ය විසින් සංස්කාරයෝ වටහත්.
අනිත්‍ය හෙයින් මෙනෙහිකරන්නාහට සිත කුමක් බහුල කොට ඇත්තේ වේ ද, දුඃඛ හෙයින් මෙනෙහිකරන්නාහට සිත කුමක් බහුල කොට ඇත්තේ වේ ද, අනාත්ම හෙයින් මෙනෙහිකරන්නාහට සිත කුමක් බහුල කොට ඇත්තේ වේ ද යත්: අනිත්‍ය හෙයින් මෙනෙහිකරන්නාහට අධිමෝක්‍ෂය බහුල කොට ඇති සිත වෙයි, දුඃඛ හෙයින් මෙනෙහිකරන්නාහට ප්‍රශ්‍රබ්ධිය බහුල කොට ඇති වෙයි, අනාත්ම හෙයින් මෙනෙහිකරන්නාහට තුෂ්ටිය බහුල කොට ඇති සිත වේ.
අනිත්‍ය හෙයින් මෙනෙහිකරනුයේ අධිමෝක්‍ෂය බහුලකොට ඇතියේ කවර ඉන්‍ද්‍රියයක් ලබා ද, දුඃඛ හෙයින් මෙනෙහිකරනුයේ ප්‍රශ්‍රබ්ධිය බහුල කොට ඇතියේ කවර ඉන්‍ද්‍රියයක් ලබා ද, අනාත්ම හෙයින් මෙනෙහිකරනුයේ තුෂ්ටිය බහුල කොට ඇතියේ කවර ඉන්‍ද්‍රියයක් ලබා ද යත්: අනිත්‍ය හෙයින් මෙනෙහිකරනුයේ අධිමෝක්‍ෂය බහුල කොට ඇතියේ ශ්‍රද්ධේන්‍ද්‍රිය ලබයි, දුඃඛ හෙයින් මෙනෙහිකරනුයේ ප්‍රශ්‍රබ්ධිය බහුල කොට ඇති යේ සමාධීන්‍ද්‍රිය ලබයි, අනාත්ම හෙයින් මෙනෙහිකරනුයේ තුෂ්ටිය බහුල කොට ඇතියේ ප්‍රඥේන්‍ද්‍රිය ලබා.
අනිත්‍ය හෙයින් මෙනෙහිකරන්නා වූ අධිමෝක්‍ෂය බහුලයාහට කවර ඉන්‍ද්‍රියයෙක් අධිපති කොට ඇත්තේ වේ ද, භාවනායෙහි කෙතෙක් ඉන්‍ද්‍රියයෝ එය අනුව යන්නාහු වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්ත ප්‍රත්‍යයෝ වෙත් ද, ඒකකෘත්‍යයෝ වෙත් ද, කවර අර්‍ත්‍ථයෙකින් භාවනා වේ ද, කවරෙක් භාවනා කෙරේ ද,
දුඃඛ හෙයින් මෙනෙහිකරන්නා වූ ප්‍රශ්‍රබ්ධිබහුලයාහට කවර ඉන්‍ද්‍රියයෙක් අධිපති කොට ඇත්තේ වේ ද, භාවනායෙහි කෙතෙක් ඉන්‍ද්‍රියයෝ එය අනුව යන්නාහු වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අර්‍ත්‍ථයෙකින් භාවනා වේ ද, කවරෙක් භාවනා කෙරේ ද,
අනාත්ම හෙයින් මෙනෙහිකරන්නා වූ තුෂ්ටිබහුලයාහට කවර ඉන්‍ද්‍රියයක් අධිපති කොට ඇත්තේ වේ ද, භාවනායෙහි කෙතෙක් ඉන්‍ද්‍රියයෝ එය අනුව යන්නාහු වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අර්‍ත්‍ථයෙකින් භාවනා වේ ද, කවරෙක් භාවනා කෙරේ ද යත්:
අනිත්‍ය හෙයින් මෙනෙහිකරන්නා වූ අධිමෝක්‍ෂබහුලයා හට ශ්‍රදෙධින්‍ද්‍රිය අධිපති වෙයි, භාවනායෙහි සතර ඉන්‍ද්‍රිය කෙනෙක් තදනුකූල වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රයප්‍රත්‍යයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, (විමුක්තිරසයෙන්) ඒකරසාර්‍ත්‍වයෙන් භාවනාව වෙයි, යමෙක් සම්‍යක්ප්‍රතිපන්න වේ ද හෙතෙම භාවනා කෙරෙයි, මිථ්‍යාප්‍රතිපන්නයාහට ඉන්‍ද්‍රියභාවනා නැති.
දුඃඛ හෙයින් මෙනෙහි කරන්නා වූ ප්‍රශ්‍රබ්ධිබහුලයාහට සමාධීන්‍ද්‍රිය අධිපති වෙයි, භාවනායෙහි සතර ඉන්‍ද්‍රියයෝ තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රයප්‍රත්‍යයෝ වෙති, සම්ප්‍රයුක්තප්‍රත්‍යයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි. යමෙක් සම්‍යක් ප්‍රතිපන්න වේ ද හෙතෙම භාවනා කෙරෙයි. මිථ්‍යාප්‍රතිපන්නයාහට ඉන්‍ද්‍රියභාවනා නැති.
අනාත්ම හෙයින් මෙනෙහි කරන්නා වූ තුෂ්ටිබහුලයාහට ප්‍රඥේන්‍ද්‍රිය අධිපති වෙයි, භාවනායෙහි සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රය ප්‍රත්‍යයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ඒකරසාර්‍ත්‍වයෙන් භාවනාව වෙයි, යමෙක් සම්‍යක්ප්‍රතිපන්න වේ ද හෙතෙම භාවනා කෙරෙයි, මිථ්‍යාප්‍රතිපන්නයාහට ඉන්‍ද්‍රියභාවනා නැති.
අනිත්‍ය හෙයින් මෙනෙහි කරන්නා වූ අධිමෝක්‍ෂ බහුලයා හට කවර ඉන්‍ද්‍රියෙක් අධිපති වේ ද, භාවනායෙහි කෙතෙක් ඉන්‍ද්‍රියයෝ තදනුගාමී වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයයෝ වෙත් ද, (සත්‍ය) ප්‍රතිවේධ කාලයෙහි කවර ඉන්‍ද්‍රියයෙක් අධිපති වේද, සත්‍යප්‍රතිවේධය පිණිස කෙතෙක් කෙතෙක් ඉන්‍ද්‍රියයෝ තදනුගාමී වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයයෝ වෙත් ද, ඒකරස වෙත් ද, කවර අර්‍ත්‍ථයෙකින් භාවනා වේ ද, කවර අර්‍ත්‍ථයෙකින් ප්‍රතිවේධය වේ ද යත්:
දුඃඛ හෙයින් මෙනෙහි කරන්නා වූ ප්‍රශ්‍රබ්ධිබහුලයාහට කවර ඉන්‍ද්‍රියෙක් අධිපති වේ ද, භාවනායෙහි කෙතෙක් ඉන්‍ද්‍රියයෝ තදනුගාමි වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ප්‍රතිවේධ කාලයෙහි කවර ඉන්‍ද්‍රියෙක් අධිපති වේ ද, ප්‍රතිවේධය පිණිස කෙතෙක් ඉන්‍ද්‍රියයෝ තදනුගාමි වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අර්‍ත්‍ථයෙන් භාවනා වේ ද, කවර අර්‍ත්‍ථයෙන් ප්‍රතිවේධ වෙයි යත්:
අනාත්ම හෙයින් මෙනෙහිකරන්නා වූ තුෂ්ටිබහුලයාහට කවර ඉන්‍ද්‍රියයෙක් අධිපති වේ ද, භාවනායෙහි කෙතෙක් ඉන්‍ද්‍රියයෝ තදනුගාමි වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයයෝ වෙත් ද, ප්‍රතිවේධ කාලයෙහි කවර ඉන්‍ද්‍රියයෙක් අධිපති වේද, ප්‍රතිවේධය පිණිස කෙතෙක් ඉන්‍ද්‍රියයෝ තදනුගාමී වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයයෝ වෙත් ද, ඒකරස වෙත් ද, කවර අර්‍ත්‍ථයෙන් භාවනා වේ ද, කවර අර්‍ත්‍ථයෙන් ප්‍රතිවේධ වෙයි යත්:
අනිත්‍ය හෙයින් මෙනෙහි කරන්නා වූ අධිමෝක්‍ෂ බහුලයා හට ශ්‍රද්ධේන්‍ද්‍රිය අධිපති වේ ද, භාවනායෙහි සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රයප්‍රත්‍යයෝ වෙති, සම්ප්‍රයුක්තප්‍රත්‍යයයෝ වෙති, ප්‍රතිවේධ කාලයෙහි ප්‍රඥේන්‍ද්‍රිය අධිපති වෙයි, ප්‍රතිවේධය පිණිස සතර ඉන්‍ද්‍රියයෝ තදනුගාමී වෙත් ද, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රයප්‍රත්‍යයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි, දර්‍ශනාර්‍ත්‍ථයෙන් ප්‍රතිවේධය වෙයි, මෙසෙයින් ප්‍රතිවේධ කරනුයේ ද භාවනා කෙරෙයි, භාවනා කරනුයේ ද, ප්‍රතිවේධ කෙරේ.
දුඃඛ හෙයින් මෙනෙහි කරන්නා වූ ප්‍රශ්‍රබ්ධිබහුලයාහට සමාධීන්‍ද්‍රිය අධිපති වෙයි, භාවනායෙහි සතර ඉන්‍ද්‍රියයෝ තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රය ප්‍රත්‍යයෝ වෙති, සම්ප්‍රයුක්තප්‍රත්‍යයෝ වෙති, ප්‍රතිවේධ කාලයෙහි ප්‍රඥේන්‍ද්‍රිය අධිපති වෙයි, ප්‍රතිවේධය පිණිස සතර ඉන්‍ද්‍රියයෝ තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති ද, නිශ්‍රයප්‍රත්‍යයෝ වෙති, සම්ප්‍රයුක්ත ප්‍රත්‍යයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි, දර්‍ශනාර්‍ත්‍ථයෙන් ප්‍රතිවේධය වෙයි, මෙසෙයින් ප්‍රතිවේධ කරනුයේ ද, භාවනා කෙරෙයි, භාවනා කරනුයේ ද, ප්‍රතිවේධ කෙරේ.
අනාත්ම හෙයින් මෙනෙහි කරන්නා වූ තුෂ්ටිබහුලයාහට ප්‍රඥේන්‍ද්‍රිය අධිපති වෙයි, භාවනායෙහි සතර ඉන්‍ද්‍රියයෝ තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රයප්‍රත්‍යයෝ වෙති, සම්ප්‍රයුක්තප්‍රත්‍යයයෝ වෙති, ප්‍රතිවේධ කාලයෙහි ප්‍රඥේන්‍ද්‍රිය අධිපති වේද, ප්‍රතිවේධය පිණිස සතර ඉන්‍ද්‍රියයෝ තදනුගාමී වෙත් ද, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයෝ වෙති, නිශ්‍රය ප්‍රත්‍යයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි, දර්‍ශනාර්‍ත්‍ථයෙන් ප්‍රතිවේධය වෙයි, මෙසෙයින් ප්‍රතිවේධ කරනුයේ ද භාවනා කෙරෙයි, භාවනා කරනුයේ ද ප්‍රතිවේධ කෙරේ.
අනිත්‍ය හෙයින් මෙනෙහි කරන්නාහට කවර ඉන්‍ද්‍රියයෙක් බලවත් වේ ද, කවර ඉන්‍ද්‍රියයක් බලවත් බැවින් ශ්‍රද්ධාවිමුක්ත වේ ද, දුඃඛ හෙයින් මෙනෙහි කරන්නාහට කවර ඉන්‍ද්‍රියයෙක් බලවත් වේ ද, කවර ඉන්‍ද්‍රියයක් බලවත් බැවින් කායසාක්‍ෂි වේ ද, අනාත්ම හෙයින් මෙනෙහි කරන්නාහට කවර ඉන්‍ද්‍රියයෙක් බලවත් වේ ද, කවර ඉන්‍ද්‍රියයක් බලවත් බැවින් දෘෂ්ටිප්‍රාප්ත වෙයි යත්:
අනිත්‍ය හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ශ්‍රද්ධාවිමුක්ත වෙයි, දුඃඛ හෙයින් මෙනෙහි කරන්නාහට සමාධීන්‍ද්‍රිය බලවත් වෙයි, සමාධීන්‍ද්‍රිය බලවත් බැවින් කායසාක්‍ෂි වෙයි, අනාත්ම හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් දෘෂ්ටිප්‍රාප්ත ව
හදහමින් මිදුණේ නු’යි ශ්‍රද්ධාවිමුක්ත යැ (ධ්‍යානස්පර්‍ශය) ස්පර්‍ශ කළ බැවින් ප්‍රත්‍යක්‍ෂ කරන ලද නු’යි කායසාක්‍ෂි යැ (ප්‍රඥේන්‍ද්‍රියයෙන්) දක්නා ලද බැවින් (නිවනට) පැමිණියේ නු’යි දෘෂ්ටිප්‍රාප්ත යි. හදහමින් මිදේ නු’යි ශ්‍රද්ධාවිමුක්ත යැ ධ්‍යානස්පර්‍ශය පළමු වැ ස්පර්‍ශ කෙරෙයි, පසුව නිරෝධ සඞ්ඛ්‍යාත නිර්‍වාණය සාක්‍ෂාත් කෙරේ නු’යි කායසාක්‍ෂි යැ සංස්කාරයෝ දුඃඛයෝ යැ නිරෝධය සුඛ යැ’යි ප්‍රඥායෙන් දන්නා ලද දක්නා ලද ප්‍රකට කරන ලද සාක්‍ෂාත් කරන ලද ස්පර්‍ශ කරන ලද වේනු’යි දෘෂ්ටිප්‍රාප්ත යි.
යමෙකුත් ශ්‍රද්ධාවිමුක්තපුද්ගල වේ ද යමෙකුත් කායසාක්‍ෂි වේ ද යමෙකුත් දෘෂ්ටිප්‍රාප්ත වේ ද මේ පුද්ගලයෝ තිදෙන වස්තුවශයෙන් පර්‍ය්‍යායයෙන් ශ්‍රද්ධාවිමුක්ත ද වන්නාහ, කායසාක්‍ෂි ද වන්නාහ, දෘෂ්ටිප්‍රාප්ත ද වන්නාහු යි.
සියා යනු: කිසෙයින් වන්නේ ද යත්: අනිත්‍ය හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ශ්‍රද්ධාවිමුක්ත වෙයි. දුඃඛ හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ශ්‍රද්ධාවිමුක්ත වෙයි. අනාත්ම හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ශ්‍රද්ධාවිමුක්ත වෙයි. මෙසෙයින් මේ තුන් පුඟුලෝ ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වන්නාහ.
දුඃඛ හෙයින් මෙනෙහි කරන්නාහට සමාධින්‍ද්‍රිය බලවත් වෙයි, සමාධින්‍ද්‍රිය බලවත් බැවින් කායසාක්‍ෂි වෙයි. අනාත්ම හෙයින් මෙනෙහි කරන්නාහට සමාධින්‍ද්‍රිය බලවත් වෙයි, සමාධින්‍ද්‍රිය බලවත් බැවින් කායසාක්‍ෂි වෙයි. අනිත්‍ය හෙයින් මෙනෙහි කරන්නාහට සමාධින්‍ද්‍රිය බලවත් වෙයි, සමාධින්‍ද්‍රිය බලවත් බැවින් කායසාක්‍ෂි වේ. වෙසෙයින් මේ තුන් පුඟුලෝ සමාධීන්‍ද්‍රියයාගේ වශයෙන් කායසාක්‍ෂි වන්නාහ.
අනාත්ම හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් දෘෂ්ටිප්‍රාප්ත වෙයි. අනිත්‍ය හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් දෘෂ්ටිප්‍රාප්ත වෙයි. දුඃඛ හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් දෘෂ්ටිප්‍රාප්ත වේ. මෙසෙයින් මේ තුන් පුඟුලෝ ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වන්නාහ.
යමෙකුත් ශ්‍රද්ධාවිමුක්තපුද්ගල වේ ද යමෙකුත් කායසාක්‍ෂි වේ ද යමෙකුත් දෘෂ්ටිප්‍රාප්ත වේ ද මෙසෙයින් මේ පුද්ගලයෝ තිදෙන වස්තු වශයෙන් පර්‍ය්‍යායයෙන් ශ්‍රද්ධාවිමුක්ත ද කායසාක්‍ෂි ද දෘෂ්ටිප්‍රාප්ත ද වන්නාහු යි.
යම් ද පුද්ගලයෙක් ශ්‍රද්ධාවිමුක්ත වේ ද යමෙකුත් කායසාක්‍ෂි වේ ද යමෙකුත් දෘෂ්ටිප්‍රාප්ත වේ ද මේ පුද්ගලයෝ ති දෙන අනෙකෙක් මැ ශ්‍රද්ධාවිමුක්ත වන්නේ යැ අනෙකෙක් මැ කායසාක්‍ෂි වන්නේ යැ අනෙකෙක් මැ දෘෂ්ටිප්‍රාප්ත වන්නේ යි.
සියා යනු: කිසෙයින් වන්නේ ද යත්: අනිත්‍ය හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ශ්‍රද්ධාවිමුක්ත වෙයි. දුඃඛ හෙයින් මෙනෙහි කරන්නාහට සමාධීන්‍ද්‍රිය බලවත් වෙයි, සමාධීන්‍ද්‍රිය බලවත් බැවින් කායසාක්‍ෂි වෙයි. අනාත්ම හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් දෘෂ්ටිප්‍රාප්ත වේ.
යම් පුද්ගලයෙක් ශ්‍රද්ධාවිමුක්ත වේ ද යමෙකුත් කායසාක්‍ෂි වේ ද යමෙකුත් දෘෂ්ටිප්‍රාප්ත වේ ද මෙසෙයින් මේ පුද්ගලයෝ තිදෙන වස්තු වශයෙන් පර්‍ය්‍යායයෙන් ශ්‍රද්ධාවිමුක්ත ද වන්නේ යැ කායසාක්‍ෂි ද වන්නේ යැ දෘෂ්ටිප්‍රාප්ත ද වන්නේ යැ, අනෙකෙක් මැ ශ්‍රද්ධාවිමුක්ත වන්නේ යැ අනෙකෙක් මැ කායසාක්‍ෂි වන්නේ යැ අනෙකෙක් මැ දෘෂ්ටිප්‍රාප්ත වන්නේ යි.
අනිත්‍ය හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ස්‍රෝතාපත්තිමාර්‍ගය ලබයි, එයින් කියනු ලැබෙයි ‘ශ්‍රද්ධානුසාරී’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රතයෝ වෙත්. ශ්‍රද්ධෙන්‍ද්‍රියයාගේ වශයෙන් සතර ඉන්‍ද්‍රියයන්ගේ භාවනා වෙයි. යම් කිසි කෙනෙක් ශ්‍රද්ධෙන්‍ද්‍රියයාගේ වශයෙන් ස්‍රෝතාපත්තිමාර්‍ගය ලබත් ද එ හැම දෙන ‘ශ්‍රද්ධානුසාරී’ වෙති.
අනිත්‍ය හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් ස්‍රෝතාපත්තිඵලය සාක්‍ෂාත් කරන ලද වෙයි, එයින් කියනු ලැබෙයි ‘ශ්‍රද්ධාවිමුක්ත’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයෝ වෙති, ශ්‍රද්ධෙන්‍ද්‍රියයාගේ වශයෙන් සතර ඉන්‍ද්‍රියයෝ වඩනලද්දාහු මොනොවට වඩනලද්දාහු වෙත්. යම් කිසි කෙනෙක් ශ්‍රද්ධෙන්‍ද්‍රියයාගේ වශයෙන් ස්‍රෝතාපත්තිඵලය සාක්‍ෂාත් කළාහු ද එහැම දෙන ශ්‍රද්ධාවිමුක්ත වෙති.
අනිත්‍ය හෙයින් මෙනෙහි කරන්නාහට ශ්‍රද්ධේන්‍ද්‍රිය බලවත් වෙයි, ශ්‍රද්ධේන්‍ද්‍රිය බලවත් බැවින් සකෘදාගාමිමාර්‍ගය ලබයි ... සකෘදාගාමිඵලය සාක්‍ෂාත් කරන ලද වෙයි ... අර්‍හන්මාර්‍ගය ලබයි ... අර්‍හත්ඵලය සාක්‍ෂාත් කරන ලද වෙයි, එයින් කියනු ලැබෙයි ‘ශ්‍රද්ධාවිමුක්ත’ යි. සතර ඉන්‍ද්‍රියයෝ තදනුගාමී වෙති ... සම්ප්‍රයුක්තප්‍රත්‍යයයෝ වෙති, ශ්‍රද්ධෙන්‍ද්‍රියයාගේ වශයෙන් සතර ඉන්‍ද්‍රියයෝ වඩනලද්දාහු මොනොවට වඩනලද්දාහු වෙති. යම් කිසි කෙනෙක් ශ්‍රද්ධෙන්‍ද්‍රියයාගේ වශයෙන් අර්‍හත්ඵලය සාක්‍ෂාත් කළාහු ද එහැම දෙන ශ්‍රද්ධාවිමුක්ත වෙත්.
__[need typing]__
දුඃඛ හෙයින් මෙනෙහිකරන්නාහට සමාධීන්‍ද්‍රිය බලවත් වෙයි, සමාධීන්‍ද්‍රිය බලවත්බැවින් ස්‍රෝතාපත්තිමාර්‍ගය ලබයි, එයින් කියනු ලැබෙයි ‘කායසාක්‍ෂි’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, සමාධීන්‍ද්‍රියයාගේ වශයෙන් සතර ඉන්‍ද්‍රියයන්ගේ භාවනා වෙයි, යම් කිසි කෙනෙක් සමාධීන්‍ද්‍රියයාගේ වශයෙන් ස්‍රෝතාපත්තිමාර්‍ගය ලබත් ද එහැම දෙන ‘කායසාක්‍ෂි’ වෙත්.
දුඃඛ හෙයින් මෙනෙහි කරන්නාහට සමාධීන්‍ද්‍රිය බලවත් වෙයි, සමාධීන්‍ද්‍රිය බලවත් බැවින් ස්‍රෝතාපත්තිඵලය පසක් කරන ලද වෙයි ... සකෘදාගාමි මාර්‍ගය ලබයි ... සකෘදාගාමිඵලය පසක් කරන ලද වෙයි ... අනාගාමිමාර්‍ගය ලබයි ... අනාගාමිඵලය පසක් කරන ලද වෙයි ... අර්‍හන්මාර්‍ගය ලබයි ... අර්‍හත්ඵලය පසක් කරන ලද වෙයි, එයින් කියනු ලැබෙයි ‘කායසාක්‍ෂි’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍ය ප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති. සමාධීන්‍ද්‍රියයාගේ වශයෙන් සතර ඉන්‍ද්‍රියයෝ වඩනලද්දාහු මොනොවට වඩනලද්දාහු වෙත්. යම් කිසි කෙනෙක් සමාධීන්‍ද්‍රියයාගේ වශයෙන් අහීත්ඵලය පසක් කළාහු ද එහැම දෙන ‘කායසාක්‍ෂි’ වෙත්.
අනාත්ම හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් ස්‍රෝතාපත්තිමාර්‍ගය ලබයි, එයින් කියනු ලැබෙයි ‘ධර්‍මානුසාරී’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති. ප්‍රඥේන්‍ද්‍රියයාගේ වශයෙන් සතර ඉන්‍ද්‍රියයන්ගේ භාවනා වෙයි. යම් කිසි කෙනෙක් ප්‍රඥේන්‍ද්‍රියයාගේ වශයෙන් ස්‍රෝතාපත්තිමාර්‍ගය ලබත් ද, එහැම දෙන ‘ධර්‍මානුසාරී’ වෙත්.
අනාත්ම හෙයින් මෙනෙහි කරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් ස්‍රෝතාපත්තිඵලය සාක්‍ෂාත්කෘත වෙයි, එයින් කියනු ලැබෙයි ‘දෘෂ්ටිප්‍රාප්ත’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති. ප්‍රඥේන්‍ද්‍රියයාගේ වශයෙන් සතර ඉන්‍ද්‍රියයෝ වඩනලද්දාහු මොනොවට වඩනලද්දාහු වෙති, යම් කිසි කෙනෙක් ප්‍රඥේන්‍ද්‍රියයාගේ වශයෙන් ස්‍රෝතාපත්තිඵලය සාක්‍ෂාත්කෘත වෙත් ද එහැම දෙන ‘දෘෂ්ටිප්‍රාප්ත’ වෙත්.
අනාත්ම හෙයින් මෙනෙහිකරන්නාහට ප්‍රඥේන්‍ද්‍රිය බලවත් වෙයි, ප්‍රඥේන්‍ද්‍රිය බලවත් බැවින් සකෘදාගාමිමාර්‍ගය ලබයි ... සකෘදාගාමිඵලය සාක්‍ෂාත්කෘත වෙයි ... අනාගාමිමාර්‍ගය ලබයි ... අනාගාමිඵලය සාක්‍ෂාත්කෘත වෙයි ... අර්‍හත්මාර්‍ගය ලබයි ... අර්‍හත්ඵලය සාක්‍ෂාත්කෘත වෙයි, එයින් කියනු ලැබෙයි ‘දෘෂ්ටිප්‍රාප්ත’ යි. සතර ඉන්‍ද්‍රියයෝ තදනුගාමී වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ප්‍රඥේන්‍ද්‍රියයාගේ වශයෙන් සතර ඉන්‍ද්‍රියයෝ වඩනලද්දාහු මොනොවට වඩනලද්දාහු වෙති. යම් කිසි කෙනෙක් ප්‍රඥේන්‍ද්‍රියයාගේ වශයෙන් අර්‍හත්ඵලය සාක්‍ෂාත්කෘත වෙත් ද එහැම දෙන ‘දෘෂ්ටිප්‍රාප්ත’ වෙත්.
යම් කිසි කෙනෙක් නෛෂ්ක්‍රම්‍යය වැඩුහු ද වඩත් ද වඩන්නාහු ද, අධිගම කළාහු ද අධිගම කෙරෙත් ද අධිගම කරන්නාහු ද පැමිණියාහු ද පැමිණෙත් ද පැමිණෙන්නාහු ද, ලැබූහු ද ලබත් ද ලබන්නාහු ද, ප්‍රතිවේධ කළාහු ද ප්‍රතිවේධ කෙරෙත් ද ප්‍රතිවේධ කරන්නාහු ද ප්‍රත්‍යක්‍ෂ කළාහු ද ප්‍රත්‍යක්‍ෂ කෙරෙත් ද ප්‍රත්‍යක්‍ෂ කරන්නාහු ද (ඥානස්පර්‍ශයෙන්) ස්පර්‍ශ කළාහු ද ස්පර්‍ශ කෙරෙත් ද ස්පර්‍ශ කරන්නාහු ද, වශීභාවයට පැමිණියාහු දපැමිණෙත් ද පැමිණෙන්නාහු ද, විශාරදභාවයට පැමිණියාහු ද පැමිණෙත් ද පැමිණෙන්නාහු ද, එ හැම දෙන ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙති, සමෘධින්‍ද්‍රියයාගේ වශයෙන් කායසාක්‍ෂි වෙති, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වෙත්.
යම් කිසි කෙනෙක් අව්‍යාපාදය ... ආලෝකසංඥාව ... අවික්‍ෂේපය ... ධර්‍මනිශ්චය ... ඥානය ... ප්‍රාමෝද්‍යය ... ප්‍රථමධ්‍යානය ... ද්විතීයධ්‍යානය ... තෘතීයධ්‍යානය ... චතුර්‍ත්‍ථධ්‍යානය ... ආකාසානඤ්චායතනසමාපත්තිය ... විඤ්ඤාණඤ්චායතනසමාපත්තිය ... ආකිඤ්චඤ්ඤායතනසමාපත්තිය ... නේවසඤ්ඤානාසඤ්ඤායතනසමාපත්තිය ... අනිච්චානුපස්සනාව ... දුක්ඛානුපස්සනාව ... අනත්තානුපස්සනාව ... නිබ්බිදානුපස්සනාව ... විරාගානුපස්සනාව ... නිරෝධානුපස්සනාව ... පටිනිස්සග්ගානුපස්සනාව ... ඛයානුපස්සනාව ... වයානුපස්සනාව ... විපරිනාමානුපස්සනාව ... අනිමිත්තානුපස්සනාව ... අප්පර්‍ණහිතානුපස්සනාව ... සුඤ්ඤතානුපස්සනාව ... අධිපඤ්ඤාධම්මවිපස්සනාව ... යථාභූතඤාණදස්සනය ... ආදීනවානුපස්සනාව ... පටිසඞ්ඛානුපස්සනාව ... විවට්ටානුපස්සනාව ... ස්‍රෝතාපත්තිමාර්‍ගය ... සකෘදාගාමිමාර්‍ගය ... අනාගාමිමාර්‍ගය ... අර්‍හන්මාර්‍ගය ... යම් කිසි කෙනෙක් සතරසතිපට්ඨානයන් ... සතර සම්‍යක්ප්‍රධානයන් ... සතර ඍද්ධිපාදයන් ... පඤේචන්‍ද්‍රියයන් ... පඤ්චබලයන් ... සප්තබෝධ්‍යඞ්ගයන් ... ආර්‍ය්‍යඅෂ්ටාඞ්ගිකමාර්‍ගය ... යම් කිසි කෙනෙක් අෂ්ටවිමෝක්‍ෂයන් වැඩුහු ද වඩත් ද වඩන්නාහු ද, අධිගම කළාහු ද අධිගම කෙරෙත් ද අධිගම කරන්නාහු ද,
පැමිණියාහු ද පැමිණෙත් ද පැමිණෙන්නාහු ද, ලැබූහු ද ලබත් ද ලබන්නාහු ද, ප්‍රතිවේධ කළාහු ද ප්‍රතිවේධ කෙරෙත් ද ප්‍රතිවේධ කරන්නාහු ද, ප්‍රත්‍යක්‍ෂ කළාහු ද ප්‍රත්‍යක්‍ෂ කෙරෙත් ද ප්‍රත්‍යක්‍ෂ කරන්නාහු ද, (ඥාන පහසින්) පැහැසුහූ ද පහසිත් ද පහස්නාහු ද, ඉසුරු බවට පැමිණියාහු ද, පැමිණෙත් ද පැමිණෙන්නාහු ද, පරතෙරට පැමිණියාහු ද පැමිණෙත් ද පැමිණෙන්නාහු ද, විශාරද බවට පැමිණියාහු ද පැමිණෙත් ද, පැමිණෙන්නාහු ද, එ හැම දෙන ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙති, සමාධීන්‍ද්‍රියයාගේ වශයෙන් කායසාක්‍ෂි වෙති, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වෙත්.
යම් කිසි කෙනෙක් සතර ප්‍රතිසංවිදාවනට පැමිණියාහු ද පැමිණෙත් ද පැමිණෙන්නාහු ද ... එ හැම දෙන ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙති, සමාධීන්‍ද්‍රියයාගේ වශයෙන් කායසාක්‍ෂි වෙති, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වෙත්.
යම් කිසි කෙනෙක් ත්‍රිවිද්‍යාවන් ප්‍රතිවේධ කළාහුද ප්‍රතිවේධ කෙරෙත් ද ප්‍රතිවේධ කරන්නාහු ද ... එ හැම දෙන ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙති, සමාධීන්‍ද්‍රියයාගේ වශයෙන් කායසාක්‍ෂි වෙති, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වෙත්.
යම් කිසි කෙනෙක් ත්‍රිවිධශික්‍ෂාවන් හික්මුණාහු ද හික්මෙත් ද හික්මෙන්නාහු ද, සාක්‍ෂාත් කළාහු ද සාක්‍ෂාත් කෙරෙත් ද සාක්‍ෂාත් කරන්නාහු ද, (නුවණපහසින්) පැහැසූහු ද පහසිත් ද පහස්නාහු ද, ඉසුරු බවට පැමිණියාහු ද පැමිණෙත් ද පැමිණෙන්නාහු ද, අවසනට පැමිණියාහු ද පැමිණෙත් ද පැමිණෙන්නාහු ද, වෙසරද බවට පැමිණියාහු ද පැමිණෙත් ද පැමිණෙන්නාහු ද, එ හැම දෙන ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙති, සමාධීන්‍ද්‍රියයාගේ වශයෙන් කායසාක්‍ෂි වෙති, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වෙත්.
යම් කිසි කෙනෙක් දුඃඛසත්‍යය (ඥාතතීරණපරිඥායෙන්) දැනගනිත් ද ... සමුදයසත්‍යය ... දුරුකෙරෙත් ද ... නිරෝධසත්‍යය සාක්‍ෂාත් කෙරෙත් ද, මාර්‍ගසත්‍යය වඩත් ද, එ හැම දෙන ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙති, සමාධීන්‍ද්‍රියයාගේ වශයෙන් කායසාක්‍ෂි වෙති, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වෙත්.
කිසි අයුරෙකින් සත්‍යප්‍රතිවේධය වේ ද, කිහි අයුරෙකින් සත්‍යයන් ප්‍රතිවේධ කෙරේ ද යත්: සියු අයුරෙකින් සත්‍යප්‍රතිවේධය වෙයි, සියු අයුරෙකින් සත්‍යයන් ප්‍රතිවේධ කෙරෙයි: දුඃඛසත්‍යය පරිඥාප්‍රතිවේධයෙන් ප්‍රතිවේධ කෙරෙයි, සමුදයසත්‍යය ප්‍රහාණප්‍රතිවේධයෙන් ප්‍රතිවේධ කෙරෙයි, නිරෝධසත්‍යය සාක්‍ෂාත්ක්‍රියාප්‍රතිවේධයෙන් ප්‍රතිවේධ කෙරෙයි, මාර්‍ගයසත්‍යය භාවනාප්‍රතිවේධයෙන් ප්‍රතිවේධ කෙරේ. මේ සියු අයුරින් සත්‍යප්‍රතිවේධය වෙයි, මේ සියු අයුරින් සත්‍යයන් ප්‍රතිවේධ කරනුයේ ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙයි, සමාධීන්‍ද්‍රියයාගේ වශයෙන් කායසාක්‍ෂි වෙයි, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වේ.
කිසි අයුරෙකින් සත්‍යප්‍රතිවේධය වේ ද, කිහි අයුරෙකින් සත්‍යයන් ප්‍රතිවේධ කෙරේ ද යත්: නව අයුරෙකින් සත්‍යප්‍රතිවේධය වෙයි, නව අයුරෙකින් සත්‍යයන් ප්‍රතිවේධ කෙරෙයි: දුඃඛසත්‍යය පරිඥාප්‍රතිවේධයෙන් ප්‍රතිවේධ කෙරෙයි, සමුදයසත්‍යය ප්‍රහාණප්‍රතිවේධයෙන් ප්‍රතිවේධ කෙරෙයි, නිරෝධසත්‍යය සාක්‍ෂාත්ක්‍රියාප්‍රතිවේධයෙන් ප්‍රතිවේධ කෙරෙයි, මාර්‍ගයසත්‍යය භාවනාප්‍රතිවේධයෙන් ප්‍රතිවේධ කෙරෙයි, හැම ධර්‍මයන්ගේ අභිඥාප්‍රතිවේධය ද, හැම සංස්කාරයන්ගේ පරිඥාප්‍රතිවේධය ද, හැම අකුශලයන්ගේ ප්‍රහාණප්‍රතිවේධය ද, සතර මාර්‍ගයන්ගේ භාවනාප්‍රතිවේධය ද, නිරෝධයාගේ සාක්‍ෂාත්ක්‍රියාප්‍රතිවේධය ද යන මේ නව අයුරින් සත්‍යප්‍රතිවේධය වෙයි, මේ නව අයුරින් සත්‍යයන් ප්‍රතිවේධ කරනුයේ ශ්‍රද්ධෙන්‍ද්‍රියයාගේ වශයෙන් ශ්‍රද්ධාවිමුක්ත වෙයි, සමාධීන්‍ද්‍රියයාගේ වශයෙන් කායසාක්‍ෂි වෙයි, ප්‍රඥේන්‍ද්‍රියයාගේ වශයෙන් දෘෂ්ටිප්‍රාප්ත වේ.
අනිත්‍ය හෙයින් මෙනෙහිකරනුවහට කිසෙයින් සංස්කාරයෝ වටහත් ද, දුඃඛ හෙයින් මෙනෙහිකරනුවහට කිසෙයින් සංස්කාරයෝ වටහත් ද, අනාත්ම හෙයින් මෙනෙහි කරනුවහට කිසෙයින් සංස්කාරයෝ වටහත් ද, යත්: (1)
අනිත්‍ය හෙයින් මෙනෙහිකරනුවහට ක්‍ෂය විසින් සංස්කාරයෝ වටහති, දුඃඛ හෙයින් මෙනෙහිකරනුවහට භය විසින් සංස්කාරයෝ වටහති, අනාත්ම හෙයින් මෙනෙහිකරනුවහට ශුන්‍ය විසින් සංස්කාරයෝ වටහත්. (2)
අනිත්‍ය හෙයින් මෙනෙහිකරනුවහට සිත කුමක් බහුල කොට ඇත්තේ වේ ද, දුඃඛ හෙයින් මෙනෙහිකරනුවහට සිත කුමක් බහුල කොට ඇත්තේ වේ ද, අනාත්ම හෙයින් මෙනෙහිකරනුවහට සිත කුමක් බහුල කොට ඇත්තේ වේ ද යත්: (1)
අනිත්‍ය හෙයින් මෙනෙහිකරනුවහට අධිමෝක්‍ෂබහුල වූ සිත වෙයි, දුඃඛ හෙයින් මෙනෙහිකරනුවහට ප්‍රශ්‍රබ්ධිබහුල වූ සිත වෙයි, අනාත්ම හෙයින් මෙනෙහිකරනුවහට තුෂ්ටිබහුල වූ සිත වේ. (2)
අනිත්‍ය හෙයින් මෙනෙහිකරන්නා වූ අධිමෝක්‍ෂබහුලයා කවර විමෝක්‍ෂයක් ලබා ද, දුඃඛ හෙයින් මෙනෙහිකරන්නා වූ ප්‍රශ්‍රබ්ධිබහුලයා කවර විමෝක්‍ෂයක් ලබා ද, අනාත්ම හෙයින් මෙනෙහිකරන්නා වූ තුෂ්ටිබහුලයා කවර විමෝක්‍ෂයක් ලබා ද යත්: (1)
අනිත්‍ය හෙයින් මෙනෙහිකරන්නා වූ අධිමෝක්‍ෂබහුලයා අනිමිත්තවිමෝක්‍ෂය ලබයි, දුඃඛ හෙයින් මෙනෙහිකරන් වූ ප්‍රශ්‍රබ්ධිබහුලයා අප්‍රණිහිතවිමෝක්‍ෂය ලබයි, අනාත්ම හෙයින් මෙනෙහිකරන්නා වූ තුෂ්ටිබහුලයා ශුන්‍යතවිමෝක්‍ෂය ලබා. (2)
අනිත්‍ය හෙයින් මෙනෙහිකරන්නා වූ අධිමෝක්‍ෂබහුලයාහට කවර විමෝක්‍ෂයෙක් අධිපති වේ ද, භාවනායෙහි කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රය ප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අර්‍ත්‍ථයෙකින් භාවනා වේ ද, කවරෙක් භාවනා කෙරේ ද යත්:
දුඃඛ හෙයින් මෙනෙහිකරන්නා වූ ප්‍රශ්‍රබ්ධිබහුලයාහට කවර විමෝක්‍ෂයෙක් අධිපති වේ ද, භාවනායෙහි කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයෝ වෙත් ද, අන්‍යො’න්‍යප්‍රත්‍යයයෝ වෙත් ද, නිශ්‍රය ප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අර්‍ත්‍ථයෙකින් භාවනා වේ ද, කවරෙක් භාවනා කෙරේ ද යත්:
අනාත්ම හෙයින් මෙනෙහිකරන්නා වූ තුෂ්ටිබහුලයාහට කවර විමෝක්‍ෂයෙක් අධිපති වේ ද, භාවනායෙහි කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයෝ වෙත් ද, අන්‍යෝන්‍යප්‍රත්‍යයෝ වෙත් ද, නිශ්‍රය ප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අර්‍ත්‍ථයෙකින් භාවනා වේ ද, කවරෙක් භාවනා කෙරේ ද යත්: (3)
අනිත්‍ය හෙයින් මෙනෙහිකරන්නා වූ අධිමෝක්‍ෂබහුලයාහට අනිමිත්තවිමෝක්‍ෂය අධිපති වෙයි, භාවනායෙහි (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රය ප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි, යමෙක් සම්‍යක්ප්‍රතිපන්න වේ ද හේ භාවනා කෙරෙයි, මිථ්‍යාප්‍රතිපන්නයාහට විමෝක්‍ෂභාවනා නැති. (1)
දුඃඛ හෙයින් මෙනෙහිකරන්නා වූ ප්‍රශ්‍රබ්ධිබහුලයාහට අප්‍රණිහිතවිමෝක්‍ෂය අධිපති වෙයි, භාවනායෙහි (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි, යමෙක් සම්‍යක්ප්‍රතිපන්න වේ ද හේ භාවනා කෙරෙයි, මිථ්‍යාප්‍රතිපන්නයාහට විමෝක්‍ෂභාවනා නැති. (2)
අනාත්ම හෙයින් මෙනෙහිකරන්නා වූ තුෂ්ටිබහුලයාහට ශුන්‍යතවිමෝක්‍ෂය අධිපති වෙයි, භාවනායෙහි (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයෝ වෙති, අන්‍යො’න්‍යප්‍රත්‍යයෝ වෙති, නිශ්‍රයප්‍රත්‍යයෝ වෙති, සම්ප්‍රයුක්තප්‍රත්‍යයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි. යමෙක් සම්‍යක්ප්‍රතිපන්න වේ ද හේ භාවනා කෙරෙයි, මිථ්‍යාප්‍රතිපන්නයාහට විමෝක්‍ෂභාවනා නැති. (3)
අනිත්‍ය හෙයින් මෙනෙහිකරන්නා වූ අධිමෝක්‍ෂ බහුලයාහට කවර විමෝක්‍ෂයෙක් අධිපති වේ ද, භාවනායෙහි කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, ප්‍රතිවේධකාලයෙහි කවර විමෝක්‍ෂයෙක් අධිපති වේ ද, ප්‍රතිවේධය පිණිස කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයෝ වෙත් ද, අන්‍යො’න්‍යප්‍රත්‍යයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයෝ වෙත් ද, ඒකරස වෙත් ද, කවර අරුතෙකින් භාවනා වේ ද, කවර අරුතෙකින් ප්‍රතිවේධය වේ ද යත්: (1)
දුඃඛ හෙයින් මෙනෙහිකරන්නා වූ ප්‍රශ්‍රබ්ධිබහුලයාහට කවර විමෝක්‍ෂයෙක් අධිපති වේ ද, භාවනායෙහි කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයයයෝ වෙත් ද, නිශ්‍රයප්‍රත්‍යයෝ වෙත් ද, සම්ප්‍රයුක්තප්‍රත්‍යයයෝ වෙත් ද, ඒකරස වෙත් ද, ප්‍රතිවේධකාලයෙහි කවර විමෝක්‍ෂයෙක් අධිපති වේ ද, ප්‍රතිවේධය පිණිස කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයෝ වෙත් ද, ... ඒකරස වෙත් ද, කවර අරුතෙකින් භාවනා වේ ද, කවර අරුතෙකින් ප්‍රතිවේධය වේ ද යත්:
අනාත්ම හෙයින් මෙනෙහිකරන්නා වූ තුෂ්ටිබහුලයාහට කවර විමෝක්‍ෂයෙක් අධිපති වේ ද, භාවනායෙහි කෙතෙක් විමෝක්‍ෂයෝ තදනුගාමි වෙත් ද, සහජාතප්‍රත්‍යයයෝ වෙත් ද, අන්‍යො’න්‍යප්‍රත්‍යයයෝ වෙත් ද, නිශ්‍රයප්‍රත්‍යයයෝ වෙත් ද, සම්ප්‍රයුක්තප්‍රත්‍යයයෝ වෙත් ද, ඒකරස වෙත් ද, ප්‍රතිවේධ කාලයෙහි කවර විමෝක්‍ෂයෙක් අධිපති වේ ද, ප්‍රතිවේධය පිණිස කෙතෙක් විමෝක්‍ෂයෝ තදනුගාමි වෙත් ද ... ඒකරස වෙත් ද, කවර අරුතෙකින් භාවනා වේ ද, කවර අරුතෙකින් ප්‍රතිවේධය වේ ද යත්: (3)
අනිත්‍ය හෙයින් මෙනෙහිකරන්නා වූ අධිමෝක්‍ෂබහුලයාහට අනිමිත්තවිමෝක්‍ෂය අධිපති වෙයි, භාවනායෙහි (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ප්‍රතිවේධ කාලයෙහි අනිමිත්තවිමෝක්‍ෂය අධිපති වෙති, ප්‍රතිවේධය පිණිස (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ඒකරසාර්‍ත්‍ථයෙන් භාවනා වෙයි, දර්‍ශනාර්‍ත්‍ථයෙන් ප්‍රතිවේධය වෙයි. මෙසෙයින් ප්‍රතිවේධ කරනුයේ ද භාවනා කෙරෙයි, භාවනා කරනුයේ ද ප්‍රතිවේධ කෙරේ. (1)
දුඃඛ හෙයින් මෙනෙහිකරන්නා වූ ප්‍රශ්‍රබ්ධිබහුලයාහට අප්‍රණිහිතවිමෝක්‍ෂය අධිපති වෙයි, භාවනායෙහි (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ප්‍රතිවේධ කාලයෙහි අප්‍රණිහිතවිමෝක්‍ෂය අධිපති වෙයි, ප්‍රතිවේධය පිණිස (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයයෝ වෙති ... ඒකරස වෙති, ඒකරසාර්‍ත්‍ථයෙන් භාවනා වෙයි, දර්‍ශනාර්‍ත්‍ථයෙන් ප්‍රතිවේධය වෙයි. මෙසෙයින් ප්‍රතිවේධ කරනුයේ ද භාවනා කෙරෙයි, භාවනා කරනුයේ ද ප්‍රතිවේධ කෙරේ. (2)
අනාත්ම හෙයින් මෙනෙහිකරන්නා වූ තුෂ්ටිබහුලයාහට ශුන්‍යතවිමෝක්‍ෂය අධිපති වෙයි, භාවනායෙහි (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයයෝ වෙති, අන්‍යො’න්‍යප්‍රත්‍යයයෝ වෙති, නිශ්‍රයප්‍රත්‍යයයෝ වෙති, සම්ප්‍රයුක්තප්‍රත්‍යයයෝ වෙති, ඒකරස වෙති, ප්‍රතිවේධ කාලයෙහි ශුන්‍යතවිමෝක්‍ෂය අධිපති වෙයි, ප්‍රතිවේධය පිණිස (සෙසු) විමෝක්‍ෂයෝ දෙදෙන තදනුගාමි වෙති, සහජාතප්‍රත්‍යයෝ වෙති ... ඒකරස වෙති, ඒකරසාර්‍ත්‍ථයෙන් භාවනා වෙයි, දර්‍ශනාර්‍ත්‍ථයෙන් ප්‍රතිවේධය වෙයි. මෙසෙයින් ප්‍රතිවේධ කරනුයේ ද භාවනා කෙරෙයි, භාවනා කරනුයේ ද ප්‍රතිවේධ කෙරේ. (3)
අනිත්‍ය හෙයින් මෙනෙහිකරනුවහට කවර විමෝක්‍ෂයෙක් බලවත් වේ ද, කවර විමෝක්‍ෂයෙක්හු බලවත් බැවින් ශ්‍රද්ධාවිමුක්ත වේ ද, දුඃඛ හෙයින් මෙනෙහිකරනුවහට කවර විමෝක්‍ෂයෙක් බලවත් වේ ද, කවර විමෝක්‍ෂයෙක්හු බලවත් බැවින් කායසාක්‍ෂි වේ ද, අනාත්ම හෙයින් මෙනෙහිකරනුවහට කවර විමෝක්‍ෂයෙක් බලවත් වේ ද, කවර විමෝක්‍ෂයෙක්හු බලවත් බැවින් දෘෂ්ටිප්‍රාප්ත වේ ද යත්: (1)
අනිත්‍ය හෙයින් මෙනෙහිකරනුවහට අනිමිත්තවිමෝක්‍ෂය බලවත් වෙයි. අනිමිත්තවිමෝක්‍ෂය බලවත් බැවින් ශ්‍රද්ධාවිමුක්ත වෙයි. දුඃඛ හෙයින් මෙනෙහිකරනුවහට අප්‍රණිහිතවිමෝක්‍ෂය බලවත් වෙයි, අප්‍රණිහිතවිමෝක්‍ෂය බලවත් බැවින් කායසාක්‍ෂි වෙයි, අනාත්ම හෙයින් මෙනෙහිකරනුවහට ශුන්‍යතවිමෝක්‍ෂය බලවත් වෙයි, ශුන්‍යතවිමෝක්‍ෂය බලවත් බැවින් දෘෂ්ටිප්‍රාප්ත වේ. (2)
හදහමින් විමුක්ත නු’යි ශ්‍රද්ධාවිමුක්ත යැ (ධ්‍යානස්පර්‍ශය) පහස්නා ලද බැවින් (නිර්‍වාණය) ප්‍රත්‍යක්‍ෂ කරනලදනු’යි කායසාක්‍ෂි යැ (ප්‍රඥේන්‍ද්‍රියයෙන්) දක්නා ලද බැවින් (නිවනට) පැමිණියේ නු’යි දෘෂ්ටිප්‍රාප්ත යැ හදහමින් මිදේ නු’යි ශ්‍රද්ධාවිමුක්ත යැ ධ්‍යානස්පර්‍ශය පළමු වැ ස්පර්‍ශ කෙරෙයි, පසු වැ නිරෝධසඞ්ඛ්‍යාත නිර්‍වාණය ප්‍රත්‍යක්‍ෂ කෙරේ නු’යි කායසාක්‍ෂි යැ ‘සංස්කාරයෝ දුඃඛයෝ යැ නිරෝධය සුඛය’ යැයි දන්නා ලද, දක්නාලද, ප්‍රකට කරණ ලද, ප්‍රත්‍යක්‍ෂ කරන ලද, ස්පර්‍ශකරන ලද වේ නු’යි දෘෂ්ටිප්‍රාප්ත වේ ...
යම් කිසි කෙනෙක් නෛෂ්ක්‍රම්‍යය වැඩුහු ද වඩත් ද වඩන්නාහු ද ... එ හැම දෙන අනිමිත්තවිමෝක්‍ෂයාගේ වශයෙන් ශ්‍රද්ධාවිමුක්තයෝ යැ අප්‍රණිහිතවිමෝක්‍ෂයාගේ වශයෙන් කායසාක්‍ෂිහු යැ ශුන්‍යතවිමෝක්‍ෂයාගේ වශයෙන් දෘෂ්ටිප්‍රාප්තයෝ යි.
යම් කිසි කෙනෙක් අව්‍යාපාදය ... අලෝකසංඥාව ... අවික්‍ෂේපය ... යම් කිසි කෙනෙක් දුඃඛ්‍ය පරිජානනය කෙරෙත් ද ... සමුදය දුරු කෙරෙත් ද ... නිරෝධය ප්‍රත්‍යක්‍ෂ කෙරෙත් ද ... මාර්‍ගය වඩත් ද, එ හැම දෙන අනිමිත්තවිමෝක්‍ෂයාගේ වශයෙන් ශ්‍රද්ධාවිමුක්තයෝ යැ අප්‍රණිහිතවිමෝක්‍ෂයාගේ වශයෙන් කායසාක්‍ෂීහු යැ ශුන්‍යතවිමෝක්‍ෂයාගේ වශයෙන් දෘෂ්ටිප්‍රාප්තයෝ යි.
කිහි අයුරෙකින් සත්‍යප්‍රතිවේධය වේ ද, කිහි අයුරෙකින් සත්‍යයන් ප්‍රතිවේධ කෙරේ ද: සියු අයුරෙකින් සත්‍යප්‍රතිවේධය වෙයි, සියු අයුරෙකින් සත්‍යයන් ප්‍රතිවේධ කෙරේ.
දුඃඛසත්‍යය පරිඥාප්‍රතිවේධයෙන් ප්‍රතිවේධ කෙරෙයි, සමුදයසත්‍යය ප්‍රහාණප්‍රතිවේධයෙන් ප්‍රතිවේධ කෙරෙයි, නිරෝධසත්‍යය සාක්‍ෂාත්ක්‍රියා ප්‍රතිවේධයෙන් ප්‍රතිවේධ කෙරෙයි, මාර්‍ගසත්‍යය භාවනාප්‍රතිවේධයෙන් ප්‍රතිවේධ කෙරේ. මේ සියු අයුරින් සත්‍යප්‍රතිවේධය වෙයි. මේ සියු අයුරින් සත්‍යයන් ප්‍රතිවේධ කරනුයේ අනිමිත්තවිමෝක්‍ෂයාගේ වශයෙන් ශ්‍රද්ධාවිමුක්ත යැ අප්‍රණිහිතවිමෝක්‍ෂයාගේ වශයෙන් කායසාක්‍ෂි යැ ශුන්‍යතවිමෝක්‍ෂයාගේ වශයෙන් දෘෂ්ටිප්‍රාප්ත යි.
කිහි අයුරෙකින් සත්‍යප්‍රතිවේධය වේ ද, කිහි අයුරෙකින් සත්‍යයන් ප්‍රතිවේධය කෙරේ ද: නව අයුරෙකින් සත්‍යප්‍රතිවේධය වෙයි, නව අයුරෙකින් සත්‍යයන් ප්‍රතිවේධ කෙරෙයි, දුඃඛසත්‍යය පරිඥාප්‍රතිවේධයෙන් ප්‍රතිවේධ කෙරෙයි ... හැම ධර්‍මයන්ගේ අභිඥාප්‍රතිවේධය ද හැම සංස්කාරයන්ගේ පරිඥාප්‍රතිවේධය ද හැම අකුශලයන්ගේ ප්‍රහාණප්‍රතිවේධය ද සතර මාර්‍ගයන්ගේ භාවනා ප්‍රතිවේධය ද නිරෝධයාගේ සාක්‍ෂාත් ක්‍රියාප්‍රතිවේධය ද යන මේ නව අයුරින් සත්‍යප්‍රතිවේධය වෙයි. මේ නව අයුරින් සත්‍යයන් ප්‍රතිවේධ කරනුයේ අනිමිත්තවිමෝක්‍ෂයාගේ වශයෙන් ශ්‍රද්ධාවිමුක්ත යැ අප්‍රණිහිතවිමෝක්‍ෂයාගේ වශයෙන් කායසාක්‍ෂි යැ ශුන්‍යතවිමෝක්‍ෂයාගේ වශයෙන් දෘෂ්ටිප්‍රාප්ත යි.
අනිත්‍ය විසින් මෙනෙහිකරනුයේ කවර ධර්‍මයන් යථාස්වභාවයෙන් දනී ද, දකී ද, කිසෙයින් සම්‍යග්දර්‍ශනය වේ ද, කිසෙයින් එය අනුව යෑමෙන් හැම සංස්කාරයෝ අනිත්‍ය හෙයින් මොනොවට දක්නාලද්දාහු වෙත් ද, කොහි සැකය ප්‍රහීණ වේ ද: (1)
දුඃඛ හෙයින් මෙනෙහිකරනුයේ කවර ධර්‍මයන් යථාස්වභාවයෙන් දනී ද, දකී ද, කිසෙයින් සම්‍යග්දර්‍ශනය වේ ද, කිසෙයින් එය අනුව යෑමෙන් හැම සංස්කාරයෝ දුඃඛ හෙයින් මොනොවට දක්නාලද්දාහු වෙත් ද, කොහි සැකය ප්‍රහීණ වේ ද: (2)
අනාත්ම හෙයින් මෙනෙහිකරනුයේ කවර ධර්‍මයන් යථාස්වභාවයෙන් දනී ද, දකී ද, කිසෙයින් සම්‍යග්දර්‍ශනය වේ ද, කිසෙයින් එය අනුව යෑමෙන් හැම ධර්‍මයෝ අනාත්ම හෙයින් මොනොවට දක්නාලද්දාහු වෙත් ද, කොහි සැකය ප්‍රහීණ වේ ද යත්: (3)
අනිත්‍ය හෙයින් මෙනෙහි කරනුයේ නිමිත්ත යථාස්වභාවයෙන් දනී, දකී. එයින් කියනු ලැබෙයි ‘සම්‍යග්දර්‍ශන’ යනු. මෙසෙයින් එය අනුව යෑමෙන් හැම සංස්කාරයෝ අනිත්‍ය හෙයින් මොනොවට දක්නා ලද්දාහු වෙති, මෙහි සැකය ප්‍රහීණ වේ. (1)
දුඃඛ හෙයින් මෙනෙහි කරනුයේ ප්‍රවෘත්තිය යථාස්වභාවයෙන් දනී, දකී. එයින් කියනු ලැබෙයි ‘සම්‍යග්දර්‍ශන’ යි. මෙසෙයින් එය අනුව යෑමෙන් හැම සංස්කාරයෝ දුඃඛ හෙයින් මොනොවට දක්නා ලද්දාහු වෙති, මෙහි සැකය ප්‍රහීණ වේ. (2)
අනාත්ම හෙයින් මෙනෙහි කරනුයේ නිමිත්තත් ප්‍රවෘත්තියත් යථාස්වභාවයෙන් දනී, දකී. එයින් කියනු ලැබෙයි ‘සම්‍යග්දර්‍ශන’ යි. මෙසෙයින් එය අනුව යෑමෙන් හැම ධර්‍මයෝ අනාත්ම හෙයින් මොනොවට දක්නා ලද්දාහු වෙති, මෙහි සැකය ප්‍රහීණ වේ. (3)
යම් යථාභූතඥානයෙකුත් වේ ද, යම් සම්‍යග්දර්‍ශනයෙකුත් වේ ද, යම් සැකදුරු කිරීමෙකුත් වේ ද, මේ ධර්‍මයෝ නානාර්‍ත්‍ථද ඇත්තාහු මැ නානා ව්‍යඤ්ජන ඇත්තාහු ද, නොහොත් ඒකාර්‍ත්‍ථ වූවාහු ව්‍යඤ්ජන නානාත්‍ව මැ ඇත්තාහු ද යත්: යම් යථාභූතාඥානයෙකුත් වේ ද, යම් සම්‍යග්දර්‍ශනයෙකුත් වේ ද යම් සැක දුරු කිරීමෙකුත් වේ ද, මේ ධර්‍මයෝ ඒකාර්‍ත්‍ථ ඇත්තාහු යැ ව්‍යඤ්ජන මැ වෙනසි.
අනිත්‍ය හෙයින් මෙනෙහි කරන්නාහට කුමක් භය හෙයින් වටහා ද, දුඃඛ හෙයින් මෙනෙහි කරන්නාහට කුමක් භය හෙයින් වටහා ද, අනාත්ම හෙයින් මෙනෙහි කරන්නාහට කුමක් භය හෙයින් වටහා ද යත්:
අනිත්‍ය හෙයින් මෙනෙහි කරන්නාහට නිමිත්ත භය හෙයින් වටහයි, දුඃඛ හෙයින් මෙනෙහි කරන්නාහට ප්‍රවෘත්තිය භය හෙයින් වටහයි, අනාත්ම හෙයින් මෙනෙහි කරන්නාහට නිමිත්තත් ප්‍රවෘත්තියත් භය හෙයින් වටහා.
යම් භයතුපට්ඨාන ප්‍රඥාවකුත් වේ ද, යම් ආදීනව ඥානයෙකුත් වේ ද, යම් නිබ්බිදාවකුත් වේ ද, මේ ධර්‍මයෝ නානාර්‍ත්‍ථ ද ඇත්තාහු මැ නානා ව්‍යඤ්ජනත් ඇත්තාහු ද, නොහොත් ඒකාර්‍ත්‍ථ වූවාහු ව්‍යඤ්ජන නානාත්‍ව මැ ඇත්තාහු ද යත්: යම් භයතුපට්ඨාන ප්‍රඥාවකුත් වේ ද, යම් ආදීනව ඥානයෙකුත් වේ ද, යම් නිබ්බිදාවකුත් වේ ද, මේ ධර්‍මයෝ ඒකාර්‍ත්‍ථ ඇත්තාහු යැ ව්‍යඤ්ජන මැ වෙනසි.
යම් අනත්තානුපස්සනාවකුත් වේ ද, යම් සුඤ්ඤතානුපස්සනාවකුත් වේ ද, මේ ධර්‍මයෝ නානාර්‍ත්‍ථ ද ඇත්තාහු මැ නානා ව්‍යඤ්ජන ද ඇත්තාහු ද, නොහොත් ඒකාර්‍ත්‍ථ වූවාහු ව්‍යඤ්ජන නානාත්‍ව මැ ඇත්තාහු ද යත්: යම් අනත්තානුපස්සනාවකුත් යම් සුඤ්ඤතානුපස්සනාවකුත් වේ ද, මේ ධර්‍මයෝ ඒකාර්‍ත්‍ථ ඇත්තාහු යැ. ව්‍යඤ්ජන මැ වෙනසි.
අනිත්‍ය හෙයින් මෙනෙහිකරන්නාහට කුමක් ප්‍රත්‍යවේක්‍ෂා කොට ඥානය උපදී ද, දුඃඛ හෙයින් මෙනෙහිකරන්නාහට කුමක් ප්‍රත්‍යවේක්‍ෂා කොට ඥානය උපදී ද, අනාත්ම හෙයින් මෙනෙහිකරන්නාහට කුමක් ප්‍රත්‍යවේක්‍ෂා කොට ඥානය උපදී ද යත්:
අනිත්‍ය හෙයින් මෙනෙහිකරන්නාහට සංස්කාර නිමිත්ත ප්‍රත්‍යවේක්‍ෂා කොට ඥානය උපදී, දුඃඛ හෙයින් මෙනෙහි කරන්නාහට ප්‍රවෘත්තිය ප්‍රත්‍යවේක්‍ෂා කොට ඥානය උපදී, අනාත්ම හෙයින් මෙනෙහිකරන්නාහට නිමිත්තත් ප්‍රවෘත්තියත් ප්‍රත්‍යවේක්‍ෂා කොට ඥානය උපදී. (1)
යම් මුඤ්චිතුකම්‍යතා ඥානයෙකුත් වේ ද, යම් පටිසඞ්ඛානුපස්සනා ඥානයෙකුත් වේ ද, යම් සඞ්ඛාරුපෙක්ඛා ඥානයෙකුත් වේ ද, මේ ධර්‍මයෝ නානාර්‍ත්‍ථත් නානාව්‍යඤ්ජනත් ඇත්තාහු ද, නොහොත් ඒකාර්‍ත්‍ථ වූවාහු ව්‍යඤ්ජනනානාත්‍ව මැ ඇත්තාහු ද යත්: යම් මුඤ්චිතුකම්‍යතා ඥානයෙකුත් වේ ද, යම් පටිසඞ්ඛානුපස්සනා ඥානයෙකුත් වේ ද, යම් සඞ්ඛාරුපෙක්ඛා ඥානයෙකුත් වේ ද, මේ ධර්‍මයෝ ඒකාර්‍ත්‍ථ ඇත්තාහු යැ. ව්‍යඤ්ජන මැ වෙනසි. (2)
අනිත්‍ය හෙයින් මෙනෙහිකරන්නාහට කොයින් සිත නැඟීසිටී ද, කොහි සිත පිවිසගනී ද, දුඃඛ හෙයින් මෙනෙහි කරන්නාහට කොයින් සිත නැඟීසිටී ද, කොහි සිත පිවිසගනී ද, අනාත්ම හෙයින් මෙනෙහිකරන්නාහට කොයින් සිත නැඟීසිටී ද, කොහි සිත පිවිසගනී ද යත්:
අනිත්‍ය හෙයින් මෙනෙහි කරන්නාහට සංස්කාර නිමිත්ත කෙරෙන් සිත නැඟීසිටියි, අනිමිත්ත සඞ්ඛ්‍යාත නිර්‍වාණයෙහි සිත පිවිසගනියි. දුඃඛ හෙයින් මෙනෙහි කරන්නාහට ප්‍රවෘත්තියෙන් සිත නැඟී සිටියි, අප්‍රවෘත්තියෙහි සිත පිවිසගනියි. අනාත්ම හෙයින් මෙනෙහි කරන්නාහට නිමිත්ත කෙරෙන් ද ප්‍රවෘත්තිය කෙරෙන් ද සිත නැඟී සිටියි, අනිමිත්තයෙහි අප්‍රවෘත්තියෙහි නිරෝධ සංඛ්‍යාත නිර්‍වාණධාතුයෙහි සිත පිවිසගනී. (3)
සංස්කාරනිමිත්ත කෙරෙන් නැඟී පරාම්මුඛ වැ සිටුනා යම් ප්‍රඥාවකුත් වේ ද, යම් ගෝත්‍රභූ ධර්‍ම කෙනෙකුත් වෙත් ද, මේ ධර්‍මයෝ නානාර්‍ත්‍ථත් නානාව්‍යඤ්ජනත් ඇත්තාහු ද නොහොත් ඒකාර්‍ත්‍ථ වූවාහු ව්‍යඤ්ජනනානාත්‍ව මැ ඇත්තාහු ද, යත්: යම් බහිද්ධා වුට්ඨාන විවට්ටන ප්‍රඥාවකුත් වේ ද, යම් ගෝත්‍රභූ ධර්‍ම කෙනෙකුත් වෙත් ද, මේ ධර්‍මයෝ ඒකාර්‍ත්‍ථ ඇත්තාහු යැ. ව්‍යඤ්ජන මැ වෙනසි. (4)
අනිත්‍ය හෙයින් මෙනෙහි කරනුයේ කවර විමෝක්‍ෂයෙකින් මිදේ ද, දුඃඛ හෙයින් මෙනෙහි කරනුයේ කවර විමෝක්‍ෂයෙකින් මිදේ ද, අනාත්ම හෙයින් මෙනෙහි කරනුයේ කවර විමෝක්‍ෂයෙකින් මිදේ ද යත්:
අනිත්‍ය හෙයින් මෙනෙහි කරනුයේ අනිමිත්ත විමෝක්‍ෂයෙන් මිදෙයි, දුඃඛ හෙයින් මෙනෙහි කරනුයේ අප්‍රණිහිත විමෝක්‍ෂයෙන් මිදෙයි, අනාත්ම හෙයින් මෙනෙහි කරනුයේ ශුන්‍යත විමෝක්‍ෂයෙකින් මිදේ (5)
කෙලෙසුන් කෙරෙන් ද සංස්කාරනිමිත්ත කෙරෙන් ද යන දෙකින් නැඟී පරාම්මුඛ වැ සිටුනා යම් ප්‍රඥාවකුත් වේ ද, යම් මාර්‍ගඥානයෙකුත් වේ ද, මේ ධර්‍මයෝ නානාර්‍ත්‍ථත් නානාව්‍යඤ්ජනත් ඇත්තාහු ද නොහොත් ඒකාර්‍ත්‍ථ වූවාහු ව්‍යඤ්ජනනානාත්‍ව මැ ඇත්තාහු ද, යත්: යම් දුභතෝවුට්ඨානවිවට්ටන ප්‍රඥාවකුත් වේ ද, යම් මාර්‍ගඥානයෙකුත් වේ ද, මේ ධර්‍මයෝ ඒකාර්‍ත්‍ථ ඇත්තාහු යැ ව්‍යඤ්ජන මැ වෙනසි. (6)
කිහි අයුරෙකින් තුන් විමෝක්‍ෂයෝ නානාක්‍ෂණයෙහි වෙත් ද, කිහි අයුරෙකින් තුන් විමෝක්‍ෂයෝ ඒකක්‍ෂණයෙහි වෙත් ද යත්: සතර අයුරෙකින් තුන් විමෝක්‍ෂයෝ නානාක්‍ෂණයෙහි වෙති, සත් අයුරෙකින් තුන් විමෝක්‍ෂයෝ ඒකක්‍ෂණයෙහි වෙත්.
කවර සතර අයුරෙකින් තුන් විමෝක්‍ෂයෝ නානාක්‍ෂණයෙහි වෙත් ද යත්: අධිපතිභාවාර්‍ත්‍ථයෙන, ප්‍රතිෂ්ඨාස්වභාවයෙන, අභිනීහාර (එළැවීම්) ස්වභාවයෙන, නිර්‍ය්‍යාණස්වභාවයෙනි.
කිසෙයින් අධිපතිභාවාර්‍ත්‍ථයෙන් තුන් විමෝක්‍ෂයෝ නානාක්‍ෂණයෙහි වෙත් ද යත්: අනිත්‍ය හෙයින් මෙනෙහිකරන්නාහට අනිමිත්තවිමෝක්‍ෂය අධිපති වෙයි, දුඃඛ හෙයින් මෙනෙහිකරන්නාහට අප්‍රණිහිතවිමෝක්‍ෂය අධිපති වෙයි, අනාත්ම හෙයින් මෙනෙහිකරන්නාහට ශුන්‍යතවිමෝක්‍ෂය අධිපති වේ. මෙසෙයින් අධිපතිභාවාර්‍ත්‍ථයෙන් තුන් විමෝක්‍ෂයෝ නානාක්‍ෂණයෙහි වෙත්. (1)
කිසෙයින් ප්‍රතිෂ්ඨාස්වභාවයෙන් තුන් විමෝක්‍ෂයෝ නානාක්‍ෂණයෙහි වෙත් ද යත්: අනිත්‍ය හෙයින් මෙනෙහිකරනුයේ අනිමිත්තවිමෝක්‍ෂයාගේ වශයෙන් සිත පිහිටුවයි. දුඃඛ හෙයින් මෙනෙහිකරනුයේ අප්‍රණිහිතවිමෝක්‍ෂයාගේ වශයෙන් සිත පිහිටුවයි. අනාත්ම හෙයින් මෙනෙහිකරනුයේ ශුන්‍යතවිමෝක්‍ෂයාගේ වශයෙන් සිත පිහිටුවා. මෙසෙයින් ප්‍රතිෂ්ඨාස්වභාවයෙන් තුන් විමෝක්‍ෂයෝ නානාක්‍ෂණයෙහි වෙත්. (2)
කිසෙයින් අභිනීහාර (එළැවීම්) ස්වභාවයෙන් තුන් විමෝක්‍ෂයෝ නානාක්‍ෂණයෙහි වෙත් ද යත්: අනිත්‍ය හෙයින් මෙනෙහිකරනුයේ අනිමිත්තවිමෝක්‍ෂයාගේ වශයෙන් සිත එළවයි. දුඃඛ හෙයින් මෙනෙහි කරනුයේ අප්‍රණිහිතවිමෝක්‍ෂයාගේ වශයෙන් සිත එළවයි. අනාත්ම හෙයින් මෙනෙහිකරනුයේ ශුන්‍යතවිමෝක්‍ෂයාගේ වශයෙන් සිත එළවා. මෙසෙයින් අභිනීහාරස්වභාවයෙන් තුන් විමෝක්‍ෂයෝ නානාක්‍ෂණයෙහි වෙත්. (3)
කිසෙයින් නිර්‍ය්‍යාණස්වභාවයෙන් තුන් විමෝක්‍ෂයෝ නානාක්‍ෂණයෙහි වෙත් ද යත්: අනිත්‍ය හෙයින් මෙනෙහිකරනුයේ අනිමිත්තවිමෝක්‍ෂයාගේ වශයෙන් නිරෝධ සංඛ්‍යාත නිර්‍වාණයට පැමිණෙයි. දුඃඛ හෙයින් මෙනෙහි කරනුයේ අප්‍රණිහිතවිමෝක්‍ෂයාගේ වශයෙන් නිරෝධ සංඛ්‍යාත නිර්‍වාණයට පැමිණෙයි. අනාත්ම හෙයින් මෙනෙහිකරනුයේ ශුන්‍යතවිමෝක්‍ෂයාගේ වශයෙන් නිරෝධ සංඛ්‍යාත නිර්‍වාණයට පැමිණෙයි. මෙසෙයින් නිර්‍ය්‍යාණස්වභාවයෙන් තුන් විමෝක්‍ෂයෝ නානාක්‍ෂණයෙහි වෙත්. (4)
මේ සතර අයුරින් තුන් විමෝක්‍ෂයෝ නානාක්‍ෂණයෙහි වෙත්.
කවර සත් අයුරෙකින් තුන් විමෝක්‍ෂයෝ ඒකක්‍ෂණයෙහි වෙත් ද යත්: සමවධානාර්‍ත්‍ථයෙන, වින්‍දනාර්‍ත්‍ථයෙන, ප්‍රතිලාභාර්‍ත්‍ථයෙන, ප්‍රතිවේධාර්‍ත්‍ථයෙන, සාක්‍ෂාත්ක්‍රියාර්‍ත්‍ථයෙන, ඥානස්පර්‍ශනාර්‍ත්‍ථයෙන, අහිසමයාර්‍ත්‍ථයෙනි.
කිසෙයින් සමවධානාර්‍ත්‍ථයෙන්, වින්‍දනාර්‍ත්‍ථයෙන්, ප්‍රතිලාභාර්‍ත්‍ථයෙන්, ප්‍රතිවේධාර්‍ත්‍ථයෙන්, සාක්‍ෂාත්ක්‍රියාර්‍ත්‍ථයෙන්, ඥානස්පර්‍ශනාර්‍ත්‍ථයෙන්, අභිසමයාර්‍ත්‍ථයෙන් තුන් විමෝක්‍ෂයෝ ඒකක්‍ෂණයෙහි වෙත් ද යත්:
අනිත්‍ය හෙයින් මෙනෙහිකරනුයේ නිමිත්ත කෙරෙන් මිදේ නු’යි අනිමිත්තවිමෝක්‍ෂ වෙයි, යම් නිමිත්තෙකින් මිදේ නම් එහි ප්‍රාර්‍ත්‍ථනා නො කෙරේ නු’යි අප්‍රණිහිතවිමෝක්‍ෂ වෙයි, යම් නිමිත්තෙක්හි ප්‍රාර්‍ත්‍ථනා නො කෙරේ නම් ඒ නිමිතින් ශුන්‍ය නු’යි ශුන්‍යතවිමෝක්‍ෂ වෙයි, යම් නිමිත්තෙකින් ශුන්‍ය නම් ඒ නිමිතින් නිමිත්ත රහිත නු’යි අනිමිත්තවිමෝක්‍ෂ වේ. මෙසෙයින් සමවධානාර්‍ත්‍ථයෙන් වින්‍දනාර්‍ත්‍ථයෙන් ප්‍රතිලාභාර්‍ත්‍ථයෙන් ප්‍රතිවේධාර්‍ත්‍ථයෙන් සාක්‍ෂාත් ක්‍රියාර්‍ත්‍ථයෙන් ඥානස්පර්‍ශනාර්‍ත්‍ථයෙන් අභිසමයාර්‍ත්‍ථයෙන් තුන් විමෝක්‍ෂයෝ ඒකක්‍ෂණයෙහි වෙති. (1)
දුඃඛ හෙයින් මෙනෙහිකරනුයේ ප්‍රාර්‍ත්‍ථනාව කෙරෙන් මිදේ නු’යි අප්‍රණිහිතවිමෝක්‍ෂ වෙයි, යම් දුඃඛයෙක්හි ප්‍රාර්‍ත්‍ථනා නො කෙරේ නම් ඒ දුඃඛයෙන් ශුන්‍ය නු’යි ශුන්‍යතවිමෝක්‍ෂ වෙයි, යම් දුඃඛ නිමිත්තෙකින් ශුන්‍ය නම් ඒ දුඃඛ නිමිතින් නිමිත්ත රහිත නු’යි අනිමිත්තවිමෝක්‍ෂ වෙයි, යම් දුඃඛ නිමිත්තෙකින් අනිමිත්ත වේ නම් එහි ප්‍රාර්‍ත්‍ථනා නො කෙරේ නු’යි අප්‍රණිහිතවිමෝක්‍ෂ වේ. මෙසෙයින් සමවධානාර්‍ත්‍ථයෙන් වින්‍දනාර්‍ත්‍ථයෙන් ප්‍රතිලාභාර්‍ත්‍ථයෙන් ප්‍රතිවේධාර්‍ත්‍ථයෙන් සාක්‍ෂාත්ක්‍රියාර්‍ත්‍ථයෙන් ඥානස්පර්‍ශනාර්‍ත්‍ථයෙන් අභිසමයාර්‍ත්‍ථයෙන් තුන් විමෝක්‍ෂයෝ ඒකක්‍ෂණයෙහි වෙති. (2)
අනාත්ම හෙයින් මෙනෙහිකරනුයේ අභිනිවේශය කෙරෙන් මිදේ නු’යි ශුන්‍යතවිමෝක්‍ෂ වෙයි, යම් අභිනිවේශ නිමිත්තෙකින් ශුන්‍ය වේ නම් ඒ නිමිතින් නිමිත්ත රහිත නු’යි අනිමිත්තවිමෝක්‍ෂ වෙයි, යම් අභිනිවේශ නිමිත්තෙකින් නිමිත්ත රහිත වේ නම් ඒ අභිනිවේශ නිමිත්තෙහි ප්‍රාර්‍ත්‍ථනා නො කෙරේ නු’යි අප්‍රණිහිතවිමෝක්‍ෂ වෙයි, යම් අභිනිවේශ නිමිත්තෙක්හි ප්‍රාර්‍ත්‍ථනා නො කෙරේ නම් ඒ අභිනිවේශ නිමිතින් ශුන්‍ය නු’යි ශුන්‍යත විමෝක්‍ෂ වේ. මෙසෙයින් සමවධානාර්‍ත්‍ථයෙන් වින්‍දනාර්‍ත්‍ථයෙන් ප්‍රතිලාභාර්‍ත්‍ථයෙන් ප්‍රතිවේධාර්‍ත්‍ථයෙන් සාක්‍ෂාත්ක්‍රියාර්‍ත්‍ථයෙන් ඥානස්පර්‍ශනාර්‍ත්‍ථයෙන් අභිසමයාර්‍ත්‍ථයෙන් තුන් විමෝක්‍ෂයෝ ඒකක්‍ෂණයෙහි වෙත්: (3)
මේ සත් අයුරින් තුන් විමෝක්‍ෂයෝ ඒකක්‍ෂණයෙහි වෙත්.
විමෝක්‍ෂයෙක් ඇත, මුඛයෙක් ඇත, විමෝක්‍ෂමුඛයෙක් ඇත, විමෝක්‍ෂප්‍රත්‍යනීකයෙක් ඇත, විමෝක්‍ෂානුලෝමයෙක් ඇත, විමෝක්‍ෂ විවර්‍තයෙක් ඇත, විමෝක්‍ෂභාවනායෙක් ඇති, විමෝක්‍ෂප්‍රතිප්‍රශ්‍රබ්ධියෙක් ඇති.
විමෝක්‍ෂ කවරැ යත් : ශුන්‍යතවිමෝක්‍ෂ යැ අනිමිත්තවිමෝක්‍ෂ යැ අප්‍රණිහිතවිමෝක්‍ෂ යි.
ශුන්‍යතවිමෝක්‍ෂ කවරැ යත් : අනිච්චානුපස්සනාඤාණය නිත්‍යාභිනිවේශයෙන් මිදේ නු’යි ශුන්‍යතවිමෝක්‍ෂ යැ දුක්ඛානුපස්සනාඤාණය සුඛාභිනිවේශයෙන් මිදේ නු’යි ශුන්‍යතවිමෝක්‍ෂ යැ අනත්තතානුපස්සනාඤාණය අත්මාභිනිවෙශයෙන් මිදේ නු’යි ශුන්‍යතවිමෝක්‍ෂ යැ නිබ්බිදානුපස්සනාඤාණය නන්‍ද්‍යභිනිවේශයෙන් මිදේ නු’යි ශුන්‍යතවිමෝක්‍ෂ යැ විරාගානුපස්සනාඤාණය රාගාභිනිවෙශයෙන් මිදේ නු’යි ශුන්‍යතවිමෝක්‍ෂ යැ නිරෝධානුපස්සනාඤාණය සමුදයාභිනිවේශයෙන් මිදේ නු’යි ශුන්‍යතවිමෝක්‍ෂ යැ පටිනිස්සග්ගානුපස්සනාඤාණය ආදානාභිනිවෙශයෙන් මිදේ නු’යි ශුන්‍යතවිමෝක්‍ෂ යැ අනිමිත්තානුපස්සනාඤාණය නිමිත්තාභිනිවේශයෙන් මිදේ නු’යි ශුන්‍යතවිමෝක්‍ෂ යැ අප්පණිහිතානුපස්සනාඤාණය ප්‍රාර්‍ත්‍ථනාභිනිවේශයෙන් මිදේ නු’යි ශුන්‍යතවිමෝක්‍ෂ යැ සුඤ්ඤාතානුපස්සනාඤාණය සියලු අභිනිවේශයන් කෙරෙන් මිදේ නු’යි ශුන්‍යතවිමෝක්‍ෂ යි.
රූපයෙහි අනිච්චානුපස්සනාඤාණය නිත්‍යාභිනිවේශයෙන් මිදේ නු’යි ශුන්‍යතවිමෝක්‍ෂ යැ ... රූපයෙහි සුඤ්ඤතානුපස්සනාඤාණය සියලු අභිනිවේශයෙන් කෙරෙන් මිදේ නු’යි ශුන්‍යතවිමෝක්‍ෂ යි. වේදනායෙහි ... සංඥායෙහි ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි අනිච්චානුපස්සනාඤාණය නිත්‍යාභිනිවේශයෙන් මිදේ නු’යි ශුන්‍යතවිමෝක්‍ෂ යැ ... ජරාමරණයෙහි සුඤ්ඤතානුපස්සනාඤාණය සියලු අභිනිවේශයෙන් කෙරෙන් මිදේ නු’යි ශුන්‍යතවිමෝක්‍ෂ යි. මේ ශුන්‍යතවිමෝක්‍ෂ නම් වේ. (1)
අනිමිත්තවිමෝක්‍ෂ කවරැ යත්: අනිච්චානුපස්සනාඤාණය නිත්‍යනිමිත්තයෙන් මිදේ නු’යි අනිමිත්තවිමෝක්‍ෂ යැ දුක්ඛානුපස්සනාඤාණය සුඛනිමිත්තයෙන් මිදේ නු’යි අනිමිත්තවිමෝක්‍ෂ යැ අනත්තානුපස්සනාඤාණය ආත්මනිමිත්තයෙන් මිදේ නු’යි අනිමිත්තවිමෝක්‍ෂ යැ නිබ්බිදානුපස්සනාඤාණය නන්‍දිනිමිත්තයෙන් මිදේ නු’යි අනිමිත්තවිමෝක්‍ෂ යැ විරාගානුපස්සනාඤාණය රාගනිමිත්තයෙන් මිදේ නු’යි අනිමිත්තවිමෝක්‍ෂ යැ නිරෝධානුපස්සනාඤාණය සමුදයනිමිත්තයෙන් මිදේ නු’යි අනිමිත්තවිමෝක්‍ෂ යැ පටිනිස්සග්ගානුපස්සනාඤාණය ආදානනිමිත්තයෙන් මිදේ නු’යි අනිමිත්තවිමෝක්‍ෂ යැ අනිමිත්තානුපස්සනාඤාණය හැම නිමිති කෙරෙන් මිදේ නු’යි අනිමිත්තවිමෝක්‍ෂ යැ අප්පණිහිතානුපස්සනාඤාණය ප්‍රණිධිනිමිත්තයෙන් මිදේ නු’යි අනිමිත්තවිමෝක්‍ෂ යැ සුඤ්ඤතානුපස්සනාඤාණය අභිනිවේශනිමිත්තයෙන් මිදේ නු’යි අනිමිත්තවිමෝක්‍ෂ යි.
රූපයෙහි අනිච්චානුපස්සනාඤාණය නිත්‍ය නිමිත්තෙන් මිදේ නු’යි අනිමිත්තවිමෝක්‍ෂ යැ ... රූපයෙහි අනිමිත්තානුපස්සනාඤාණය හැම නිමිති කෙරෙන් මිදේ නු’යි අනිමිත්තවිමෝක්‍ෂ යැ රූපයෙහි අප්පණිහිතානුපස්සනාඤාණය ප්‍රණිධිනිමිත්තයෙන් මිදේ නු’යි අනිමිත්තවිමෝක්‍ෂ යැ රූපයෙහි සුඤ්ඤතානුපස්සනාඤාණය අභිනිවේශනිමිත්තයෙන් මිදේ නු’යි අනිමිත්තවිමෝක්‍ෂ යැ. වේදනායෙහි ... සංඥායෙහි ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි අනිච්චානුපස්සනාඤාණය නිත්‍යනිමිත්තෙන් මිදේ නු’යි අනිමිත්තවිමෝක්‍ෂ යැ ... ජරාමරණයෙහි අනිමිත්තානුපස්සනාඤාණය හැම නිමිති කෙරෙන් මිදේ නු’යි අනිමිත්තවිමෝක්‍ෂ යැ. ජරාමරණයෙහි අප්පණිහිතානුපස්සනාඤාණය ප්‍රණිධිනිමිත්තයෙන් මිදේ නු’යි අනිමිත්තවිමෝක්‍ෂ යැ. ජරාමරණයෙහි සුඤ්ඤතානුපස්සනාඤාණය අභිනිවේශනිමිත්තයෙන් මිදේ නු’යි අනිමිත්තවිමෝක්‍ෂ යි. මේ අනිමිත්තවිමෝක්‍ෂ නම් වේ. (2)
අප්‍රණිහිතවිමෝක්‍ෂ කවරැ යත් අනිච්චානුපස්සනාඤාණය නිත්‍ය ප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. දුක්ඛානුපස්සනාඤාණය සුඛප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. අනත්තානුපස්සනාඤාණය ආත්මප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. විරාගානුපස්සනාඤාණය රාගප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. නිරෝධානුපස්සනාඤාණය සමුදයප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. පටිනිස්සග්ගානුපස්සනාඤාණය ආදානප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. අනිමිත්තානුපස්සනාඤාණය නිමිත්තප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ හැම ප්‍රණිධි කෙරෙන් මිදේ නු’යි අප්‍රණිහිතවිමෝක්‍ෂ යැ. සුඤ්ඤතානුපස්සනාඤාණය අභිනිවේශ ප්‍රණිධියෙන් මිදේ නු’යි අප්‍රණිහිතවිමෝක්‍ෂ යි.
රූපයෙහි අනිච්චානුපස්සනාඤාණය නිත්‍යප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ ... රූපයෙහි අනිමිත්තානුපස්සනාඤාණය නිමිත්ත කෙරෙන් මිදේ නු’යි අප්‍රණිහිතවිමෝක්‍ෂ යැ රූපයෙහි අප්පණිහිතානුපස්සනාඤාණය හැම ප්‍රණිධීන් කෙරෙන් මිදේ නු’යි අප්‍රණිහිතවිමෝක්‍ෂ යැ රූපයෙහි සුඤ්ඤතානුපස්සනාඤාණය අභිනිවේශප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ. වේදනායෙහි ... සංඥායෙහි ... සංස්කාරයන්හි ... විඥානයෙහි ... චක්‍ෂුසෙහි ... ජරාමරණයෙහි අනිච්චානුපස්සනාඤාණය නිත්‍යප්‍රණිධියෙන් මිදේ නු’යි අප්‍රණිහිතවිමෝක්‍ෂ යැ ... ජරාමරණයෙහි අනිමිත්තානුපස්සනාඤාණය නිමිත්ත කෙරෙන් මිදේ නු’යි අප්‍රණිහිතවිමෝක්‍ෂ යැ. ජරාමරණයෙහි අප්පණිහිතානුපස්සනාඤාණය හැම ප්‍රණිධීන් කෙරෙන් මිදේ නු’යි අප්‍රණිහිතවිමෝක්‍ෂ යැ. ජරාමරණයෙහි සුඤ්ඤතානුපස්සනාඤාණය අභිනිවේශප්‍රණිධියෙන් මිදේ නු’යි අප්‍රණිහිතවිමෝක්‍ෂ යි. මේ අප්‍රණිහිත විමෝක්‍ෂ නම් වේ. (3) මේ විමෝක්‍ෂ යි. (1)
මුඛ කවරැ යත්: ඒ මාර්‍ගවිමෝක්‍ෂයෙහි උපන් යම් (රාගාදි වරද නැති බැවින්) නිවරද වූ කුසල් වූ බෝධිපාක්‍ෂිකධර්‍ම කෙනෙක් වෙත් ද, මේ මුඛ නම් වේ. (2)
විමෝක්‍ෂමුඛ කවරැ යත්: ඒ බෝධිපාක්‍ෂික ධර්‍මයන්ට අරමුණු වූ යම් නිරෝධ සඞ්ඛ්‍යාත නිර්‍වාණයෙක් වේ ද, මේ විමෝක්‍ෂමුඛ නම් වෙයි. විමෝක්‍ෂ ද හෙ මැ මුඛ ද හෙ මැ නු’යි විමෝක්‍ෂමුඛ යැ. මේ විමෝක්‍ෂ මුඛ යි. (3)
විමෝක්‍ෂප්‍රත්‍යනීක (ප්‍රතිපක්‍ෂ) කවරැ යත්: තුන් අකුශලමූලයෝ විමෝක්‍ෂප්‍රත්‍යනීකයෝ යැ ත්‍රිවිධ දුශ්චරිතයෝ විමෝක්‍ෂප්‍රත්‍යනීකයෝ යැ හැම අකුශලධර්‍මයෝ මැ විමෝක්‍ෂප්‍රත්‍යනීකයෝ යි. මේ විමෝක්‍ෂප්‍රත්‍යනීක නම් වේ. (4)
විමෝක්‍ෂානුලෝම කවරැ යත්: තුන් කුශල මූලයෝ විමෝක්‍ෂානුලෝමයෝ යැ, ත්‍රිවිධ සුචරිතයෝ විමෝක්‍ෂානුලෝමයෝ යැ, හැම කුශල ධර්‍මයෝ මැ විමෝක්‍ෂානුලෝමයෝ යි. මේ විමෝක්‍ෂානුලෝම යි. (5)
විමෝක්‍ෂාවිවර්‍ත කවරැ යත් : සංඥාවිවර්‍ත යැ චේතෝවිවර්‍ත යැ චිත්තවිවර්‍ත යැ ඥානවිවර්‍ත යැ විමෝක්‍ෂවිවර්‍ත යැ සත්‍යවිවර්‍ත යි.
හැඳිනගනිමින් පරාවර්‍ත වේ නු’යි සංඥාවිවර්‍ත යැ සිතමින් පරාවර්‍ත වේ නු’යි චේතෝවිවර්‍ත යැ දැනගනිමින් පරාවර්‍ත වේ නු’යි චිත්තවිවර්‍ත යැ ප්‍රකට කෙරෙමින් පරාවර්‍ත වේ නු’යි ඥානවිවර්‍ත යැ (කාමච්ඡන්‍දාදිය) හැරපියමින් පරාවර්‍ත මේ නු’යි විමෝක්‍ෂවිවර්‍ත යැ තථාර්‍ත්‍ථයෙහි පරාවර්‍ත වේ නු’යි සත්‍යවිවර්‍ත යි.
යම් තැනෙක සංඥාවිවර්‍තය වේ ද, එහි චේතෝවිවර්‍තය වෙයි; යම් තැනෙක චේතෝවිවර්‍තය වේ ද, එහි සංඥාවිවර්‍තය වෙයි; යම් තැනෙක සංඥාවිවර්‍තය චේතෝවිවර්‍තය වේ ද එහි චිත්තවවිවර්‍තය වෙයි; යම් තැනෙක චිත්තවවිවර්‍තය වේ ද, එහි සංඥාවිවර්‍තය චේතෝවිවර්‍තය වෙයි; යම් තැනෙක සංඥාවිවර්‍තය චේතෝවිවර්‍තය චිත්තවවිවර්‍තය වේ ද, එහි ඥානවිවර්‍තය වෙයි; යම් තැනෙක ඥානවිවර්‍තය වේ ද, එහි සංඥාවිවර්‍තය චේතෝවිවර්‍තය චිත්තවිවර්‍තය වෙයි; යම් තැනෙක සංඥාවිවර්‍තය චේතෝවිවර්‍තය චිත්තවිවර්‍තය ඥානවිවර්‍තය වේ ද, එහි විමෝක්‍ෂවිවර්‍තය වෙයි; යම් තැනෙක විමෝක්‍ෂවිවර්‍තය වේ ද, එහි සංඥාවිවර්‍තය චේතෝවිවර්‍තය චිත්තවවිවර්‍තය ඥානවිවර්‍තය වෙයි; යම් තැනෙක සංඥාවිවර්‍තය චේතෝවිවර්‍තය චිත්තවවිවර්‍තය ඥානවිවර්‍තය විමෝක්‍ෂවිවර්‍තය වේ ද, එහි සත්‍යවිවර්‍තය වෙයි; යම් තැනෙක සත්‍යවිවර්‍තය වේ ද, එහි සංඥාවිවර්‍තය චේතෝවිවර්‍තය චිත්තවවිවර්‍තය ඥානවිවර්‍තය විමෝක්‍ෂවිවර්‍තය වේ. මේ විමෝක්‍ෂවිවර්‍ත යි. (6)
විමෝක්‍ෂභාවනා කවරෙ යත්: ප්‍රථමධ්‍යානයෙන් ආසේවන යැ භාවනා යැ බහුල කිරීම යැ ද්විතීයධ්‍යානයාගේ ආසේවන යැ භාවනා යැ බහුල කිරීම යැ තෘතීයධ්‍යානයාගේ ආසේවන යැ භාවනා යැ බහුල කිරීම යැ චතුර්‍ත්‍ථධ්‍යානයාගේ ආසේවන යැ භාවනා යැ බහුල කිරීම යැ ආකාසානඤ්චායතනසමාපත්තියගේ ආසේවන යැ භාවනා යැ බහුල කිරීම යැ විඤ්ඤාණඤ්චායතනසමාපත්තියගේ ... ආකිඤ්චඤ්ඤායතනසමාපත්තියගේ ... නේවසඤ්ඤානාසඤ්ඤායතනසමාපත්තියගේ ආසේවන යැ භාවනා යැ බහුල කිරීම යැ ස්‍රෝතාපත්තිමාර්‍ගයාගේ ආසේවන යැ භාවනා යැ බහුල කිරීම යැ සකෘදාගාමිමාර්‍ගයාගේ ... අනාගාමිමාර්‍ගයාගේ ... අර්‍හන්මාර්‍ගයාගේ ආසේවන යැ භාවනා යැ බහුල කිරීම යි. මේ විමෝක්‍ෂභාවනා යි. (7)
විමෝක්‍ෂප්‍රතිප්‍රශ්‍රබ්ධි කවරෙ යත්: ප්‍රථමධ්‍යානයෙන් ප්‍රතිලාභය හෝ විපාකය හෝ යැ ද්විතීයධ්‍යානයාගේ ප්‍රතිලාභය හෝ විපාකය හෝ යැ තෘතීයධ්‍යානයාගේ ... චතුර්‍ත්‍ථධ්‍යානයාගේ ... ආකාසානඤ්චායතනසමාපත්තිහුගේ ... විඤ්ඤාණඤ්චායතනසමාපත්තිහුගේ ... ආකිඤ්චඤ්ඤායතනසමාපත්තිහුගේ ... නේවසඤ්ඤානාසඤ්ඤායතනසමාපත්තිහුගේ ප්‍රතිලාභය හෝ විපාකය හෝ යැ ස්‍රෝතාපත්තිමාර්‍ගයට ස්‍රෝතාපත්තිඵල යැ සකෘදාගාමිමාර්‍ගයට සකෘදාගාමිඵල යැ අනාගාමිමාර්‍ගයට අනාගාමිඵල යැ අර්‍හන්මාර්‍ගයට අර්‍හත්ඵල යැ යන මේ විමෝක්‍ෂප්‍රතිප්‍රශ්‍රබ්ධි යි. (8)

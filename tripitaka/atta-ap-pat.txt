අභිධම්ම පිටකය
පට්ඨානප්පකරණ අටුවාව
1. තිකපට්ඨාන වර්ණනාව
පච්චය උද්දේස වර්ණනාව
සම්මා සම්බුද්ධයන් වහන්සේ විසින් අනුලෝම පට්ඨානයෙහි දෙවිස්ස නිසා තික පට්ඨානය නම් නිර්දේශ කරන ලදි. සියළු දුක නිසා දුක පට්ඨානය නම් නිර්දේශ කරන ලදි. ඊට පසුව දෙවිස්ස ගෙන දුක සියයෙහි බහා දුකතික පට්ඨානය නම් දක්වන ලදි. ඉන්පසු දුක සියය ගෙන දෙවිස්ස තිකයෙහි බහා තික දුක පට්ඨානය නම් දක්වන ලදි. තිකයෙහි වනාහි තිකයෙහිම බහා තික තික පට්ඨානය නම් දක්වන ලදි. දුකය ද දුකයෙහිම බහා දුක දුක පට්ඨානය නම් දක්වන ලදි. මෙසේය:-
ප්‍රත්‍යනීය පට්ඨානයෙහි ද දෙවිස්ස නිසා තික පට්ඨාන නම් වේ. දුක සියය නිසා දුක පට්ඨාන නම් වේ. දෙවිස්සෙහි දුක සියයෙහි බහා දුක තික පට්ඨාන නම් වේ. දුක සියය දෙවිස්සෙහි ම බහා තික දුක පට්ඨාන නම් වේ. තිකයෙහි තිකයෙහි ම බහා තික තික පට්ඨාන නම් වේ. දුකයෙහි දුකයෙහිම බහා දුක දුක පට්ඨාන නම් වේ. මෙසේ ප්‍රත්‍යනියෙහි නය සයෙහි පට්ඨානය දක්වන ලදි. එයින් කියන ලදි:-
ඉන්පසුව අනුලෝම පච්චනියෙහි ද මෙම උපායෙන් නය සයක් දක්වන ලදි. එයින් කීහ:-
ඉන් අනතුරුව පච්චනිය අනුලෝමයෙහි එයින්ම නය සයකින් දක්වන ලදි. එයින් කීහ :-
මෙසේ අනුලෝම පට්ඨාන සයකි පච්චනියෙහි සයකි. අනුලොම් පච්චනියේ සයකි. පච්චනිය අනුලොම්හි සයකියි මෙය සූවිසි සමන්ත පට්ඨාන සමොධාන පට්ඨාන මහා පකරණය නමැයි කියන ලදි.
එහි සූවිසි සමන්ත පට්ඨානයන්ගේ සමෝධාන වශයෙන් මෙය සූවිසි සමන්ත පට්ඨාන සමෝධානය පට්ඨාන මහා ප්‍රකරණ මැයි කියන ලදි. එහිම මේ ප්‍රකරණයේ නාමයේ අර්ථය පළමුව දැනගත යුතුය. කුමන අර්ථයකින් පට්ඨාන වේද? නානාප්‍රකාර වූ ප්‍රත්‍යයන් ගේ අර්ථයෙන් ‘ප’ කාරය විවිධ ප්‍රකාර අර්ථ දක්වයි. ‘ඨාන’ ශබ්දය ප්‍රත්‍යය අර්ථය. ඨානා ඨාන කුසලතා ආදියෙහි පච්චය, ඨාන යයි කියන ලදි. මෙසේ නානාප්‍රකාර වූ ප්‍රත්‍යයන්ගේ වශයෙන් දේශනා කරන ලද බැවින් මේ සූවිසි පට්ඨාන අතුරෙහි එක එකක් පට්ඨාන නම් වේ. මේ පට්ඨානයන්ගේ සමූහයෙන් මේ සියළු ප්‍රකරණය පට්ඨානයයි දතයුතුය.
තවද නයක්:- කුමන අර්ථයකින් පට්ඨාන වේද? බෙදීම් අර්ථයෙන්. ‘පඤ්ඤාපනා පට්ඨපනා විවරණා විභජනා උත්තතානීකම්මං’ යන ආ තැන්වල බෙදීම් අර්ථයෙන් පට්ඨානය පෙනී යයි. මෙසේ කුසලාදි ධර්මයන් හේතුප්‍රත්‍ය වශයෙන් බෙදන ලද බැවින් මෙම සූවිසි පට්ඨානවල එක එකක් පට්ඨාන නම් වේ. මෙම පට්ඨානවල සමූහ වශයෙන් මේ සියළු ප්‍රකරණය පට්ඨාන නම් යයි දතයුතුය.
තවද නයක්:- කුමන අර්ථයකින් පට්ඨාන වේද? පට්ඨිතත්‍ථෙන = ගමනාර්ථයෙනි. ගොට්ඨාපට්ඨිත ගාවො (ගාලෙන් පිටට යන ගවයා) ආ තැන්වල යම් පට්ඨානයකින් ‘පට්ඨිත ගාවො’ යයි කියන ලදි. එය අර්ථ වශයෙන් ගමන වේ යයි විස්තර නැති නයවල ධම්මසංගනී ආදියෙහි ඇලීම් ගමනේ සර්වඥතා ඥානයේ හේතුප්‍රත්‍යාදි වශයෙන් බෙදුණු කුසල්වල විස්තර කරන ලද නය ලැබීමෙන් ඇලීම් නැතිව පවත්වන ගමන බව මේ සූවිසි පට්ඨානවල එක එකක් පට්ඨාන නම් යයි දතයුතුය.
එහි අනුලෝමයෙහි පළමුව තික වශයෙන් දේශනා කරන ලද බැවින් තික පට්ඨාන නම් වේ. එහි පද බිඳීම :- තිකානං පට්ඨානං එත්‍ථ අත්‍ථීති = තිකයන්ගේ පට්ඨානය මෙහි ඇතැයි යනු = තිකපට්ඨානං. තිකයින්ගේ නානාප්‍රකාරක ප්‍රත්‍ය මේ දේශනාවේ ඇතැයි අර්ථයයි. දෙවන විකල්පයෙහි ද තිකයින්ගේ පට්ඨානය එයින් තික පට්ඨානය හේතුප්‍රත්‍යාදි වශයෙන් තිකයින්ගේ බෙදීම යයි අර්ථ වේ. තුන්වන විකල්පයෙහි හේතුප්‍රත්‍යාදි භේදයෙන් බෙදීමෙන් ලද විස්තර තිකවලම පට්ඨානය තික පට්ඨානය වේ. සර්වඥ ඥානයේ ඇලීම් රහිත ගමන භූමියයි (ගමන් බිමන්) අර්ථ වේ. දුක පට්ඨානයෙහි ද මෙම නයම වේ. මෙසේ අනුලෝමයෙහි පට්ඨාන සයකැයි දැන පච්චනියාදියෙහි ද මෙම උපායෙන් දතයුතුය.
යම්හෙයකින් වනාහි මෙම අනුලෝමයෙහි පච්චනීයෙහි, අනුලෝම පච්චනීයෙහි, පච්චනී අනුලෝමයෙහි යයි සියල්ල සය සය වී සූවිසි වේ. එහෙයින් සූවිසි සමන්ත පට්ඨාන යයි කියනු ලැබේ. මෙසේ මෙම සූවිස්සෙන් කුඩා පට්ඨාන සංඛ්‍යාත සියළු පට්ඨානයන්ගේ සමෝධාන (එක් කිරීම්) වශයෙන් ඒ සූවිසි සියළු පට්ඨාන සමෝධාන වූ පට්ඨාන මහා ප්‍රකරණය නමි.
එය වනාහි යම් මේ තිකාදිය නිසා නිදර්ශිත බැවින් තික පට්ඨානං, දුක පට්ඨානං....... දුක දුක පට්ඨානං යයි කියන ලදි. ඒවා ස්පර්ශ නොකොට යම් ප්‍රත්‍යයන්ගේ වශයෙන් ඒ තිකාදිය බෙදන ලදි. ඒ ප්‍රත්‍ය දැක්වීමට මුලින් මාතෘකා තබන වාරය නම් යයි කියන ලදි. පච්චය විභංග වාරය යයි ඊටම නමකි. එය උද්දේස නිද්දේස යයි දෙයාකාරය. එහි **හෙතු පච්චයා........ අවිගත පච්චයො** යන මෙය උද්දේසයයි.
එහි හේතු ද පච්චය දැයි **හෙතුපච්චයො.** හේතු වී පච්චය, හේතු භාවයෙන් පච්චය යයි කියන ලද්දේ වේ. ආරම්මණ පච්චයාදියෙහි ද මෙම නයම වේ. එහි **හෙතු** යනු වචන අවයව, කාරණ, මූල යන මේවාට සමාන වචනයකි. ‘පටිඤ්ඤා හෙතු’ යනාදියෙහි ලෝකයෙහි වචන අවයව හේතු යයි කියනු ලැබේ. එය මෙහි අදහස් කෙරේ. **පච්චයො** යන මෙහි වනාහි මේ වචනාර්ථයයි. පටිච්ච එතස්මා එති (නිසා මෙයින් එයි) පච්චයො. ප්‍රත්‍යක්‍ෂයෙන් (පෙනීමෙන්) තොරව එය පවතී යන අර්ථයයි. යම් ධර්මයෙක් හෝ යම් ධර්මයක් පෙනීමෙන් තොරව සිටියි හෝ උපදියි හෝ වේ. එය එයට ප්‍රත්‍ය වේ යයි කියන ලද්දේ වේ.
ලක්‍ෂණ වශයෙන් වනාහි උපකාරක ලක්‍ෂණ වේ පච්චය. යම් ධර්මයක් යම් ධර්මයක පැවතීමට හෝ ඉපදීමට හෝ උපකාර වේ. එය ඊට ප්‍රත්‍ය යයි කියනු ලැබේ. පච්චය හේතු කාරණා, නිදාන සම්භව වේ. ප්‍රභව වේ යයි අර්ථ වේ. ව්‍යඤ්ජන වශයෙන් මෙය නානාවිධ ය. මෙසේ මූලාර්ථයෙන් පච්චය යයි සංක්‍ෂෙපයෙන් මූලාර්ථයෙන් උපකාරක ධර්මය **හෙතුපච්චයො** වේ. එය හැල් ආදියේ හැල් බීජාදිය මෙනි. මිණි පභා (එළියාදිය මෙන් ද මිණි වර්ණාදිය කුසලාදියේ කුසලාදභාවයට සාධක යයි ඇදුරුවරුන්ගේ අදහසයි. මෙසේ ඇතිකල්හි වනාහි එයින් උපදවන රූපවලද හේතුප්‍රත්‍ය බව නොසිදුවේ. එය ඒවායේ කුසලාදිභාවය නො සාදයි. ප්‍රත්‍ය නොවන්නේද නොවේ. මෙය කියන ලදි. ‘හේතු සම්ප්‍රයුක්ත ධර්මයන්ගේ ඒවායින් උපන් රූපයන්ට හේතුපච්චයෙන් ප්‍රත්‍ය වේ’ යයි අහේතුක සිත්වලට හැර මේ අව්‍යාකෘත බව සිදුවේ.
සහේතුකයන්ටද නුවණින් මෙනෙහි කිරීම් ආදිය හා බැඳුණු කුසලාදි භාවය වේ. සම්ප්‍රයුක්ත හේතු හා බැඳුණු ඒවාට නොවේ. ඉදින් සම්ප්‍රයුක්ත හේතුවල ස්වභාව වශයෙන් කුසලාදි භාවය වන්නේය. ඒ සම්ප්‍රයුක්තවල බැඳුණු අලෝභය කුසල හෝ අව්‍යාකෘත හෝ වන්නේය. යම්හෙයකින් වනාහි දෙකම වන්නේය. එහෙයින් යම්සේ සම්ප්‍රයුක්තවල මෙසේ හේතුවලද කුසලාදි බව සෙවිය යුතුය. කුසලාදිභාවය සාධන වශයෙන් වනාහි හෙතූන්ගේ මූලාර්ථ නොගෙන මනාව පිහිටි බැව් සාධන වශයෙන් ගැනීමේ කිසිවෙක් විරුද්ධ නොවේ. ලද හේතුප්‍රත්‍ය ධර්ම වැඩුණු මූල මෙන් වෘක්‍ෂ ස්ථිර වේ. මනාව පිහිටියේ වේ. අහේතුක වනාහි තිලබීජකාදියේ සේවාල (සෙවෙල්) මෙන් ස්ථිර නොවේ. මෙසේ මූලාර්ථයෙන් උපකාරක යයි මනාව පිහිටි බව සාධනයෙන් උපකාරක ධර්මයකැයි හේතුපච්චය දතයුතුය.
ඉන්පසුව අරමුණු භාවයෙන් උපකාරක ධර්මය **ආරම්මණ පච්චයො** වේ. එය රූපායතනය විඤ්ඤාණ ධාතුව යයි අරඹා ද යම් යම් ධර්ම අරබයා යම් යම් ධර්මයෝ උපදිත්. චිත්ත චෛතසික ධර්ම රූපාදි අරමුණු අරබයාම උපදී ද සිටීද වේ. එහෙයින් සියළු චිත්ත චෛතසික ධර්මයන්ගේ අරමුණෙන් යුත් ධර්ම යයි ආරම්මණ පච්චය දතයුතුය. [missing trans]
ජ්‍යෙෂ්ඨ අර්ථයෙන් උපකාරක ධර්මය **අධිපති පච්චයා** වේ. සහජාත අරමුණු වශයෙන් ද්විධ වේ. එහි ඡන්‍ද අධිපති ඡන්‍ද සම්පයුක්ත ධර්ම සහ එයින් උපදවන රූපවල අධිපති පච්චයෙ ප්‍රත්‍ය වේයයි ආදි වචනයෙන් ඡන්‍ද චිත්ත විරිය වීමංස සංඛ්‍යාත සතර ධර්ම සහජාත අධිපති පච්චය යයි දතයුතුය. ඒවා එකට නොවේ. යම්කලෙක ඡන්‍ද ධුරය ජ්‍යෙෂ්ඨ කොට සිත පවතී. එකල ඡන්‍දයම අධිපති වේ. ඉතිරි ඒවා නොවේ. සෙසු ඒවා කෙරෙහි ද මෙම නය වේ. යම්විට ධර්මය ගරුකොට අරූප ධර්ම පවතී. එය ඒවායේ ආරම්මණාධිපති වේ. එයින් කියන ලදි. ‘යම් යම් ධර්ම ගරුකොට ඒ ඒ ධර්ම උපදී. චිත්ත චෛතසික ධර්ම, ඒ ඒ ධර්ම ඒ ඒ ධර්මයන්ට අධිපති පච්චයෙන් පච්චය වේ.
අනන්තරභාවයෙන් උපකාරක වූ ධර්මය **අනන්තර පච්චයො** වේ. සමනන්තර භාවයෙන් උපකාරක ධර්මය **සමනන්තර පච්චයො** වේ. මේ ප්‍රත්‍ය දෙක ද බොහෝසෙයින් ප්‍රපඤ්ච වේ. එහි සාරය මෙසේය. යමෙක මේ චක්ඛු විඤ්ඤාණයට අනතුරුව මනෝ ධාතු, මනෝධාතුවලට අනතුරුව මනෝ විඤ්ඤාණ ධාතු ආදි චිත්ත නියමය එය යම් හෙයකින් පෙර චිත්ත වශයෙන් ම සිදුවේ. වෙනස් අයුරකින් නොවේ. එහෙයින් තම තමාට අනතුරුව අනුරූප චිත්තුප්පාදයේ උප්පාදන සමර්ථ ධර්මය අනන්තර පච්චය වේ. එයින් කීහ. ‘අනන්තර පච්චය යයි චක්ඛුවිඤ්ඤාණ ධාතු එය සම්ප්‍රයුක්ත ධර්ම ද මනෝධාතුවෙන් එය සම්ප්‍රයුක්ත ධර්මවලටද අනන්තර පච්චයෙන් පච්චය යයි ආදිය වේ.
යම් අනන්තර ප්‍රත්‍යයක් වේ නම් එයම සමනන්තර ප්‍රත්‍ය වේ. ව්‍යඤ්ජන මාත්‍රය පමණක් මෙහි විවිධය. උපචය සන්තති ආදියෙහි මෙන් අධිවචන නිරුක්ති දුකාදිවල මෙන් ද අර්ථ වශයෙන් නානා බවක් නැත. යම් මාර්ග අනන්තරයකින් ද අනන්තර පච්චය වේ. කාල අන්තර බවෙහි සමනන්තර පච්චය වේයයි ආචාර්යවරුන්ගේ මතයයි. එය නිරෝධයෙන් නැගිටින්නාට නෙවසඤ්ඤා නාසඤ්ඤා කුසල ඵල සමාපත්තියෙන් සමනන්තර පච්චයෙන් පච්චය වේ යයි ආදියෙන් විරුද්ධ වේ. එහි යමක් කියයි. ධර්මයන්ගේ ඉපදවීමේ සාමාර්ථ්‍යය නොපිරිහේ. භාවනා බලයෙන් වනාහි වළකන ලද බැවින් ධර්ම සමනන්තරව නූපදී. එය ද කාලාන්තර බවින් අභාවයම සාදයි. භාවනා බලයෙන් එහි කාල අන්තර බව නැතැයි අපිද එයම කියමු. යම්හෙයකින් කාල අන්තර නැත්ද එහෙයින් සමනන්තර පච්චය බව නොයෙදේ. කාල අන්තරතාවෙන් ඔවුන්ට සමනන්තර පච්චය වේ යයි විශ්වාසය එනිසා ඇතුළත් නොකොට ව්‍යඤ්ජන මාත්‍රයෙන්ම මෙහි විවිධත්වය වේයයි දැනගන්න. අර්ථ වශයෙන් නොවේ. කෙසේද? මේවායේ අන්තරයක් නැත. අනන්තරය. සටහන්බවින් මනාසේ අනන්තර යයි සමනන්තර වේ.
ඉපදෙමින් ද ඉපදීම් භාවයෙන් ද උපකාරක ධර්මය **සහජාත පච්චයො** වේ. ආලෝකයට පහන මෙනි. එය අරූප ස්කන්ධ වශයෙන් සයාකාර වේ. යම්සේ කීහ. ‘අරූපී සතර ස්කන්ධ ඔවුනොවුන් සහජාත ප්‍රත්‍යයෙන් ප්‍රත්‍ය වේ. සතරමහා භූත ඔවුනොවුන් ...... බැසගන්නා ක්‍ෂණයෙහි නාමරූප ඔවුනොවුන්............ චිත්ත චෛතසික ධර්මයෝ සිතින් උපදවන රූපයන්ගේ........... මහාභූත උපාදාය රූපවල රූපී ධර්ම අරූපී ධර්මවලට කිසි කාලයක් සහජාත පච්චයෙන් පච්චය වේ. කිසි කාලයක් සහජාත පච්චයෙන් පච්චය නොවේ. මෙය හෘදය වස්තුවම සඳහා කියන ලදි.
ඔවුනොවුන් උප්පාද උපත්‍ථම්භන භාවයෙන් උපකාරක ධර්මය **අඤ්ඤමඤ්ඤ පච්චයො** වේ. ඔවුනොවුන්ට උපස්ථම්භක ත්‍රිදණ්ඩ මෙන් එය අරූප ස්කන්ධ වශයෙන් ත්‍රිවිධ වේ. යම්සේ කීහ:- සතර අරූපී ස්කන්ධ අන්‍යොන්‍ය ප්‍රත්‍යයෙන් පච්චය වේ. සතරමහාභූත.......බැසගන්නා ක්‍ෂණයෙහි නාමරූප අන්‍යොන්‍ය ප්‍රත්‍යයෙන් ප්‍රත්‍ය වේ.
අධිෂ්ඨාන ආකාරයෙන් නිස්සය ආකාරයෙන් උපකාරක ධර්මය **නිස්සය පච්චයො** වේ. තරු චිත්‍ර කර්මාදීන්ගේ පෘථිවි වස්ත්‍ර ආදිය මෙන් එය සතර අරූපී ස්කන්ධ ඔවුනොවුන් නිස්සය ප්‍රත්‍යයෙන් ප්‍රත්‍යය වේ. මෙසේ සහජාතයෙහි කියන ලද නයින්ම දතයුතුය. මෙහි සවැනි කොට්ඨාශය චක්ඛායතනය, චක්ඛු විඤ්ඤාණ ධාතුව, සොත, ඝාන, ජිව්හා, කායායතන, කාය විඤ්ඤාණ ධාතු ඒ හා සම්ප්‍රයුක්ත ධර්මයන්ට නිශ්‍රය ප්‍රත්‍යයෙන් ප්‍රත්‍ය වේ. යම් රූපයක් නිසා මනෝධාතු ද මනෝ විඤ්ඤාණ ධාතු ද පවතී. ඒ රූපය මනෝධාතුවෙන් ද මනෝ විඤ්ඤාණ ධාතුවෙන්ද ඒ හා සම්ප්‍රයුක්ත වූවන්ගේ ද නිස්සය ප්‍රත්‍යයෙන් ප්‍රත්‍ය වේ යයි මෙසේ බෙදන ලදි.
**උපනිස්සය පච්චයො** යයි මෙහි මෙය වචනාර්ථය වේ. තද්ධිත වෘත්තියෙන් තමාගේ ඵලයෙන් නිශ්‍රිත වූයේ ප්‍රතික්‍ෂේප නොකරන ලද්දේ නිස්සය වේ. යම්සේ වනාහි බොහෝ ආයාසය උපායාස වේ. මෙසේ බොහෝ නිස්සය උපනිස්සය වේ. බලවත් කාරණයට මෙය අධිවචනයකි. එහෙයින් බලවත් කාරණා භාවයෙන් උපකාරක ධර්මය උපනිස්සය ප්‍රත්‍ය යයි දතයුතුය. එය **ආරම්මණුපනිස්සය, අනන්තරූපනිස්සය, පකතූපනිස්ස** යයි තුන් ආකාර වේ. එහි දන් දී සිල් සමාදන් වී පොහොය කර්ම කොට එය ගරුකොට ප්‍රත්‍යවේක්‍ෂා කරයි. පෙර හොඳ පුරුදු ගරුකොට ප්‍රත්‍යවේක්‍ෂා කරයි. ධ්‍යානයෙන් නැගිට ධ්‍යානය ගරුකොට ප්‍රත්‍යවේක්‍ෂා කරයි. සෛක්‍ෂ ගෝත්‍රභූ ගරුකොට ප්‍රත්‍යවේක්‍ෂා කරයි. පිරිසිදු බව ගරුකොට ප්‍රත්‍යවේක්‍ෂා කරයි. සෛක්‍ෂ මාර්ගයෙන් නැගිට මාර්ගය ගරුකොට ප්‍රත්‍යවේක්‍ෂා කරයි. යනාදි නයින් ආරම්මණා උපනිස්සය ආරම්මණ අධිපතියා සමග නානත්‍වය නොකොට බෙදන ලදි. එහි යම් අරමුණක් ගරුකොට චිත්ත චෛතසික උපදී. එය නියමයෙන් ඒවායේ අරමුණුවල බලවත් අරමුණ වේ. මෙසේ ගරු කළයුතු අර්ථයෙන් අරමුණු අධිපති බලවත් කාරණ අර්ථයෙන් ආරම්මණ උපනිස්සය යයි මෙසේ මේවායේ නානා බව දතයුතුය.
අනන්තරූප නිස්සය ද පෙර වූ කුසල ස්කන්ධ පසු කුසලයේ ස්කන්ධයන්ගේ උපනිස්සය ප්‍රත්‍යයෙන් පච්චය වේයයි යනාදි නයින් අනන්තර පච්චය සමග නානත්‍වය නොකොට බෙදන ලදි. මාතෘකා තැබීමේ වනාහි ඒවායේ චක්ඛු විඤ්ඤාණ ධාතු එය හා සම්ප්‍රයුක්ත ධර්මද මනෝධාතුව එය සම්ප්‍රයුක්ත ධර්මවලට ද අනන්තර පච්චයෙන් පච්චය යනාදි නයින් අනන්තරයට ද මුලින් මුලින් වූ කුසල ධර්ම පසු පසුව වූ කුසල ධර්මවලට උපනිස්සය ප්‍රත්‍යයෙන් ප්‍රත්‍ය වේ. යනාදි නයින් උපනිස්සය ද ආ බැවින් බහා තබන විශේෂයක් ඇත. එය ද අර්ථ වශයෙන් ඒකීභාවයටම යයි. මෙසේ ඇතිකල්හිද තම තමාගේ අනන්තරය අනරූප චිත්තුප්පාදයේ පැවැත්ම සමත් බවෙන් අනන්තරබව වේ. පෙර සිතටද පසු චිත්තුප්පාදයෙන් බලවත් අනන්තර උපනිස්සය බව දතයුතුය. යම්සේ වනාහි හේතුප්‍රත්‍යාදියෙහි කිසි ධර්මයක් නැතිවද සිත උපදී. මෙසේ අනන්තර සිත නැතිව සිතේ උපතක් නම් නැත. එහෙයින් බලවත් ප්‍රත්‍ය වේ. මෙසේ තම තමාගේ අනන්තර අනුරූප චිත්තුප්පාද වශයෙන් අනන්තර පච්චය බලවත් කාරණය වශයෙන් අනන්තර උපනිස්සය වේ. මෙසේ මේවායේ නා නා බව දතයුතුය.
පකතූපනිස්සය වනාහි ප්‍රකෘතියෙන් උපනිස්සය පකතූපනිස්සය නම් තමාගේ සන්තානයෙහි උපන් හෝ සද්ධා සීලාදි උපසේවිත හෝ සෘතු භෝජනාදි ප්‍රකෘතීන් හෝ උපනිස්සය වූයේ පකතූපනිස්සය වේ. අරමුණු අතරෙහි අසම්මිශ්‍ර යන අර්ථයයි. එහි පකූතපනිස්සය සද්ධාව නිසා දන් දෙයි. සිල් සමාදන් වෙයි. පෙහෙවස් රකියි. ධ්‍යාන උපදවයි. විපස්සනා උපදවයි. මාර්ගය උපදවයි. අභිඤ්ඤා උපදවයි. සමාපත්ති උපදවයි. සීල සුත චාග පඤ්ඤා උපනිශ්‍රයෙන් දන් දෙති......... සමාපත්ති උපදවයි. සද්ධා සුත සීල චාග පඤ්ඤා, සද්ධාය, සීලස්ස, සුතස්ස, චාගස්ස, පඤ්ඤාය (ශ්‍රද්ධාවේ සීලයේ ඇසීමේ ත්‍යාගයේ ප්‍රඥාවේ) උපනිස්සය ප්‍රත්‍යයෙන් ප්‍රත්‍ය වේ යනාදි නයින් අනේකප්‍රකාර වූ ප්‍රභේද දතයුතුය. මෙසේ මේ ශ්‍රද්ධාදිය ප්‍රකෘති මෙන්ම බලවත් කාරණාර්ථයෙන් උපනිස්සය දැයි පකතූපනිස්සය වේ.
පළමුව ඉපදී වර්තමාන භාවයෙන් උපකාරක ධර්මය **පුරෙජාත පච්චයො** වේ. එය පඤ්චද්වාරයෙහි වත්‍ථු ආරම්මණ හදයවත්‍ථු වශයෙන් එකොළොස් වැදෑරුම් වේ. යම්සේ කීහ. චක්ඛායතනය, චක්ඛු විඤ්ඤාණ ධාතුව එය සම්ප්‍රයුක්ත ධර්මයන්ටද පුරෙජාත ප්‍රත්‍යයෙන් ප්‍රත්‍ය වේ. සොත, ඝාන, ජිව්හා, කායායතන, රූපායතන, සද්ද, ගන්‍ධ, රස, පොට්ඨබ්බායතන කාය විඤ්ඤාණ ධාතුව එය සම්ප්‍රයුක්ත ධර්මයන්ට පුරේජාත පච්චයෙන් පච්චය වේ. රූප, සද්ද, ගන්‍ධ, රස, ස්පර්ශායතන, මනෝධාතුව එය සම්ප්‍රයුක්ත ධර්මවලට පුරේජාත ප්‍රත්‍යයෙන් ප්‍රත්‍ය වේ. යම් රූපයක් නිසා මනෝධාතු මනෝ විඤ්ඤාණ ධාතු ද පවතී. ඒ රූපය මනෝධාතු එය සම්ප්‍රයුක්ත ධර්මයන්ට ද පුරෙජාත පච්චයෙන් පච්චය වේ. මනෝ විඤ්ඤාණ ධාතුව එය සම්ප්‍රයුක්ත ධර්මවලට කිසියම් කාලයක් පුරෙජාත පච්චයෙන් පච්චය වේ. කිසියම් කාලයක් පුරෙජාත පච්චයෙන් පච්චය නොවේ.
පුරේජාත ධර්මයන්ට උපස්ථම්භක අර්ථයෙන් උපකාරක අරූප ධර්මය **පච්ඡාජාත පච්චයො** වේ. ගිජුපෝතක ශරීරවලට ආහාරය ඒ චේතනා මෙන් එයින් කියන ලදි. පසුව උපන් චිත්ත චෛතසික ධර්ම පුරෙජාත මේ ශරීරයට පච්ඡාජාත පච්චයෙන් පච්චය වේ.
ආසේවන අර්ථයෙන් අනතුරුව ප්‍රගුණ බව බලවත් බැවින් උපකාරක ධර්මය **ආසෙවන පච්චයො** වේ. ග්‍රන්‍ථාදියෙහි පුරිම පුරිම අභියෝගය මෙන් ඒ කුසල අකුසල ක්‍රියා ජවන වශයෙන් ත්‍රිවිධ වේ. යම්සේ කීහ:- මුලින් මුලින් වූ කුසල ධර්ම පසු පසු වූ කුසල ධර්මයන්ට ආසේවන පච්චයෙන් පච්චය වේ. මුලින් මුලින් වූ අකුසලා......... ක්‍රියා අබ්‍යාකතා ධර්ම පසු පසු වූ ක්‍රියා අබ්‍යාකතා ධර්මයන්ට ආසෙවන පච්චයෙන් පච්චය වේ.
චිත්ත ප්‍රයෝග සංඛ්‍යාත ක්‍රියා භාවයෙන් උපකාරක වූ ධර්මය **කම්මප්පච්චයො** නම් වේ. එය නානාක්‍ෂණික මෙන්ම කුසලාකුසල චේතනාවල සහජාතද සියළු චේතනා වශයෙන් ද්විධය කීහ. කුසලාකුසල කම්මවිපාකවලට ස්කන්ධයන්ගේ කටත්තා රූපවලට කම්ම පච්චයෙන් පච්චය වේ.
නිරුත්සාහ සාන්ත භාවයෙන් නිරුත්සාහ සාන්තභාවයට උපකාරක ධර්මය **විපාක පච්චයො** නම් වේ. එය පවත්නේ චිත්ත සමුට්ඨාන ප්‍රතිසන්ධිය කටත්තා ද රූපවලට සියළු තැන සම්ප්‍රයුක්ත ධර්මවලට විපාක පච්චයෙන් පච්චය වේ. යම්සේ කීහ. විපාක අබ්‍යාකත තුන් ස්කන්ධයන්ගෙන් එක් ස්කන්ධයකි. චිත්ත සමුට්ඨාන රූපවලට විපාක පච්චයෙන් පච්චය වේ......... පටිසන්‍ධි ක්‍ෂණයෙහි විපාක අබ්‍යාකත එක් ඛන්‍ධයකි....... ඛන්‍ධ දෙකකි. කඳු දෙකට කටත්තාවලටද රූපවලටද විපාක පච්චයෙන් පච්චය වේ. ස්කන්ධවලට වස්තුවට විපාක පච්චයෙන් පච්චය වේ.
රූප අරූපවලට උපස්ථම්භක අර්ථයෙන් උපකාරක වන ආහාර සතර **ආහාර පච්චයො** වේ. යථාහ:- ‘මේ කයට කබලිංකාර ආහාරය ආහාර පච්චයෙන් පච්චය වේ. අරූපී ආහාර සම්ප්‍රයුක්ත ධර්මයන්ට ඒවායින් උපන් රූපවලටද ආහාර පච්චයෙන් පච්චය වේ’ ප්‍රශ්න වාරයෙහි වනාහි ප්‍රතිසන්ධිය ක්‍ෂණයෙහි විපාක අව්‍යාකත ආහාර සම්ප්‍රයුක්ත ඛන්‍ධවලට කටත්තාවලට ද රූපවලට ද ආහාර ප්‍රත්‍යයෙන් ප්‍රත්‍ය වේයයි කියන ලදි.
අධිපති අර්ථයෙන් උපකාරක වූ ස්ත්‍රී පුරුෂ ඉන්‍ද්‍රිය හැර විසි ඉන්‍ද්‍රිය **ඉන්‍ද්‍රිය පච්චයො** නම් වේ. එහි චක්ඛු ඉන්‍ද්‍රියාදිය අරූප ධර්ම වේ. සෙස්ස රූප අරූපවලට ප්‍රත්‍ය වේ. යම්සේ කීහ. චක්ඛු ඉන්‍ද්‍රිය චක්ඛු විඤ්ඤාණ ධාතුවටද සොත, ඝාන, ජිව්හා, කාය ඉන්‍ද්‍රිය කාය විඤ්ඤාණ ධාතුවටද එය සම්ප්‍රයුක්ත ධර්මවලට ද ඉන්‍ද්‍රිය පච්චයෙන් පච්චය වේ. රූප ජීවිතේන්‍ද්‍රිය කටත්තා රූපවලට ඉන්‍ද්‍රිය පච්චයෙන් පච්චය වේ. අරූපී ඉන්‍ද්‍රිය සම්ප්‍රයුක්ත ධම්මවලට ද එයින් උපන් රූපවලට ද ඉන්‍ද්‍රිය පච්චයෙන් පච්චය වේ. ප්‍රශ්න වාරයෙහි වනාහි ප්‍රතිසන්ධි ක්‍ෂණයෙහි විපාක අව්‍යාකත ඉන්‍ද්‍රිය සම්ප්‍රයුක්ත ධම්මවලට කටත්තාද රූපවලට ඉන්‍ද්‍රිය පච්චයෙන් පච්චය වේයයි ද කියන ලදි.
උපනිජ්ඣායන (නැවත සිතා බැලීම්) අර්ථයෙන් උපකාරක දෙපස් විඤ්ඤාණය හැර කායික සැප දුක් වේදනා දෙක සියළු කුසල භේද සත් ධ්‍යානාංග **ඣාන පච්චයො** වේ. යම්සේ කීහ. ධ්‍යානාංග ධ්‍යාන සම්ප්‍රයුක්ත ධර්මවලට එයින් උපන් රූපවලටද ඣාන පච්චයෙන් පච්චය වේ. ප්‍රශ්න වාරයෙහි ප්‍රතිසන්ධි ක්‍ෂණයෙහි විපාක අව්‍යාකත ධ්‍යානාංග සම්ප්‍රයුක්ත ස්කන්ධවලට කටත්තා ද රූපවලට ඣාන පච්චයෙන් පච්චය වේ යයි කියන ලදි.
යම් ඒ තැනකින් පැමිණවීම් අර්ථයෙන් උපකාරක කුසලාදි භේදයෙන් යුත් දොළොස් මාර්ගාංග **මග්ග පච්චයො** වේ. යම්සේ කීහ. ‘මාර්ග අංග මාර්ග සම්ප්‍රයුක්ත ධර්මවලට එයින් උපදවන රූපවලට මග්ග පච්චයෙන් පච්චය වේ. ප්‍රශ්න වාරයෙහි වනාහි පිළිසිඳුම් කෙණෙහි විපාක අව්‍යාකතවලට මග්ග අංග සම්ප්‍රයුක්ත ඛන්‍ධවලට කටත්තා රූපවලටද මග්ග පච්චයෙන් පච්චය වේයයි කියන ලදි. මේ ඣාන මග්ග පච්චය දෙකම දෙපස් විඤ්ඤාණ අහේතුක සිත්වල නොලැබේ යයි දතයුතුය.
ඒක වස්තු ඒක ආරම්මණ ඒක උප්පාද ඒක නිරෝධ සංඛ්‍යාත සම්ප්‍රයුක්තභාවයෙන් උපකාරක අරූප ධම්ම **සම්පයුත්ත පච්චයො** වේ. යම්සේ කීහ. අරූපී සතර ස්කන්ධවලට ඔවුනොවුන් සම්ප්‍රයුක්ත පච්චයෙන් පච්චය වේ.
ඒකවත්‍ථුකාද්භාව අනුපගමයෙන් උපකාරක රූපී ධර්ම අරූපී ධර්මවලට අරූපී ධර්ම රූපී ධර්මවලට විප්පයුත්ත පච්චයෙන් පච්චය වේ. එය සහජාත, පුරෙජාත, පච්ඡාජාත වශයෙන් ත්‍රිවිධ වේ. මෙය කියන ලදි. ‘සහජාත කුසල චේතනාව’ සිතින් උපදවන රූපවලට **විප්පයුත්ත පච්චයෙන්** පච්චය වේ. පච්ඡාජාත කුසල ඛන්‍ධ පුරෙජාතයට මේ කයට විප්පයුත්ත පච්චයෙන් පච්චය වේ. ස්කන්ධ වස්තුවට, වස්තු ස්කන්ධවලට විප්පයුත්ත පච්චයෙන් පච්චය වේයි කියන ලදි. පුරේජාතය වනාහි චක්ඛු ඉන්‍ද්‍රියාදී වස්තු වශයෙන්ම දතයුතුය. යම්සේ කීහ. පුරේජාතය, චක්ඛායතනය, චක්ඛු විඤ්ඤාණයට........ කායගත කාය විඤ්ඤාණයට විප්පයුත්ත පච්චයෙන් පච්චය වේ. වත්‍ථුවිපාක අව්‍යාකතවලට ක්‍රියා අබ්‍යාකතවලට ස්කන්ධවලට වස්තු කටයුතුවලට ස්කන්ධවලට විප්පයුත්ත පච්චයෙන් පච්චය වේ.
වර්තමාන ලක්‍ෂණයෙන් ඇත යන බවෙන් එබඳු වූම ධර්මයනට උපස්ථම්භක අර්ථයෙන් උපකාරක ධර්මය **අත්‍ථි පච්චයො** නම් වේ. එයට අරූප ස්කන්ධ, මහාභූත, නාමරූප, චිත්ත චෛතසික, ආයතන, වස්තු වශයෙන් මාතෘකා සත්ආකාර කොට තබන ලදි. යම්සේ කීහ:- අරූපී සතර ස්කන්ධ, ඔවුනොවුන්ට අත්‍ථි පච්චයෙන් පච්චය වේ. මහාභූතයෝ ඔවුනොවුන්ට බැසගන්නා ක්‍ෂණයෙහි නාමරූප ඔවුනොවුන්, චිත්ත චෛතසික ධර්ම සිතින් හටගන්නා රූප, මහාභූත, උපාදාන රූප, චක්ඛායතන, චක්ඛු විඤ්ඤාණ ධාතුව....... කාය ආයතන......... පොට්ඨබ්බායතන කාය විඤ්ඤාණ ධාතුව සම්පයුත්ත ධර්ම යන මේවායට අත්‍ථි පච්චයෙන් පච්චය වේ. රූපායතනය..... පොට්ඨබ්බායතනය....... මනෝ ධාතුව එය සම්පයුත්ත ධම්ම මේවාට අත්‍ථි පච්චයෙන් පච්චය වේ. යම් රූපයක් නිසා මනෝධාතු ද මනෝ විඤ්ඤාණ ධාතු ද පවතීද ඒ රූපය මනෝධාතුව මනෝවිඤ්ඤාණ ධාතුව එය සම්පයුත්ත ධම්ම යන මේවාට අත්‍ථි පච්චයෙන් පච්චය වේ. ප්‍රශ්න වාරයෙහි වනාහි සහජාත පුරෙජාත පච්ඡාජාත ආහාර ඉන්‍ද්‍රියද තබා සහජාතයෙහි එක් ස්කන්ධයක් ස්කන්ධයන් තුනක චිත්ත සමුට්ඨාන රූපවලට අත්‍ථි පච්චයෙන් පච්චය වේයයි ආදි නයින් නිද්දේස කරන ලදි. පුරෙජාතයෙහි පුරෙජාතවලට චක්ඛු ආදීන්ගේ වශයෙන් නිර්දේශ කරන ලදි. පච්ඡාජාතයෙහි පුරෙජාතයට මේ කයට පච්ඡාජාත චිත්ත චෛතසිකයන්ට පච්චය වශයෙන් නිර්දේශ කරන ලදි. ආහාර ඉන්‍ද්‍රියවල වනාහි කබලීකාර ආහාරය. මේ කයට අත්‍ථි පච්චයෙන් පච්චය වේ. රූප ජීවිතේන්‍ද්‍රිය කටත්තා රූපවලට අත්‍ථි පච්චයෙන් පච්චය වේ. මෙසේ නිද්දේස කරන ලදි.
තමාගේ අනන්තරය උපදින්නන්ගේ අරූප ධර්මයන් ගේ පැවැත්ම අවකාශාදීමෙන් උපකාරක සමනන්තර නිරුද්ධ අරූප ධර්ම **නත්‍ථි පච්චයො** වේ. යම්සේ කීහ:- සමනන්තර නිරුද්ධ චිත්ත චෛතසික ධර්ම වර්තමාන චිත්ත චෛතසික ධර්මයන්ට නත්‍ථි පච්චයෙන් පච්චය වේ. (නැති පසින් පස වේ.)
ඒ වෙන් වූ බවෙන්ම උපකාර කරන බව **විගත පච්චයො** වේ. යම්සේ කීහ:- සමනන්තර විගත (ඉවත් වූ) චිත්ත චෛතසික ධර්ම පටුප්පන්න චිත්ත චෛතසික ධර්මවලට විගත පච්චයෙන් පච්චය වේ.
අත්‍ථි පච්චයම අවිගත භාවයෙන් උපකාර කරන බව **අවිගත පච්චයො** යයි දතයුතුය. දේශනා විලාශයෙන් වානහි එසේ හික්මවිය යුතු විනේයන් වශයෙන් හෝ මේ දෙක කියන ලදි. සහේතුක දෙකක් කියා ද හේතු සම්ප්‍රයුක්ත දෙකක් වෙත්.
මේ සූවිසි ප්‍රත්‍යවල අසසම්මෝහය පිණිස :-
එහි ‘ධම්මතො’ යනු මේ පච්චයවල හේතුපච්චය නාමරූප ධර්මවල නාමධර්ම ඒක දේශයකි. ආරම්මණ පච්චය සමග පඤ්ඤත්තියෙහි ද අභාවයෙන් සියල්ලම නාමරූප ධර්ම වේ. අධිපති පච්චයෙහි සහජාත අධිපති නාම ධර්මයෙන් ඒක දේශයකි. (එක් කොටසකි.) එසේම කම්ම, ඣාන, මග්ග පච්චයෝය. ආරම්මණ අධිපති සියල්ලම ගරුකළයුතු ආරම්මණ ධර්ම වේ. අනන්තර, සමනන්තර, පච්ඡාජාත, සේවන, විපාක, සම්පයුත්ත, නත්‍ථි, විගත පච්චයෝ නාම ධර්ම වේ. නිවනෙහි අසංගෘහිත බැවින් නාම ධර්ම ඒකදේශයකැයි කීමට වටී. පුරේජාත පච්චය රූප ඒකදේශයකි. සෙස්ස ලැබෙන ලෙස නාම රූප ධර්ම වේ. මෙසේ මෙහි ධර්ම වශයෙන් විනිශ්චය දතයුතුය.
කාල වශයෙන් :-
මේවායෙහි හේතුපච්චය, සහජාත, අඤ්ඤමඤ්ඤ නිස්සය, පුරෙජාත, පච්ඡාජාත, විපාක, ආහාර. ඉන්‍ද්‍රිය, ඣාන, මග්ග, සම්පයුත්ත, විප්පයුත්ත, අත්‍ථි, අවිගත පච්චය යන මේ පසළොස් පච්චය වර්තමාන ධර්ම වේ. අනන්තර පච්චය, සමනන්තර, ආසේවන, නත්‍ථි විගත පච්චය යයි මේ පහ අතීත වේ. එකක් වනාහි කම්ම පච්චය වේ. ඒවා වර්තමාන අතීත කාල දෙකම ඇසුරු කරයි. සෙසු ආරම්මණ පච්චය, අධිපති පච්චය, උපනිස්සය පච්චය යන මේ පච්චය තුන ත්‍රෛකාලිකය. පඤ්ඤත්තිය සමග නිවන සංග්‍රහ කළ බැවින් කාලවිමුත්ත ද වේ. මෙසේ මෙහි කාල වශයෙන් ද විනිශ්චය දතයුතුය.
‘නානා ප්‍රකාර භේදයෙන් පච්චයුප්පන්න (පස උපන්) වශයෙන්’ යන මේ පද දෙකේ අර්ථය නිද්දේස වාරයෙහි එන්නේ ය.
පච්චය නිද්දේස වර්ණනාව
දැන් ඒ සියළු ප්‍රත්‍යයන් උද්දේස කළ පිළිවෙලින් නිද්දේස කොට දැක්වීමට **හෙතුපච්චයොති හෙතු හෙතු සම්පයුත්තකානං ධම්මානං තං සමුට්ඨානඤ්ච රූපානං හෙතු පච්චයෙන පච්චයො** යනාදිය කීහ. එහි **හෙතුපච්චයො** සූවිසි ප්‍රත්‍යවල තැබූ පිළිවෙලින් සියල්ලට පළමු බෙදිය යුතු පදය උපුටා දැක්වීමය. සෙසු ප්‍රත්‍යවල ද මෙම නයින්ම පළමුව බෙදිය යුතු පදය උපුටා ම විසඳීම කරන ලදැයි දතයුතුය. මේ මෙහි සම්බන්ධය වේ. පච්චය උද්දේසයෙහි යමක් හේතුපච්චය යයි උදෙසන ලදි. එය නිද්දේසයෙන් හේතු හේතු සම්පයුත්ත ධර්මවලට ද එයින් උපන් රූප ධර්මවලට ද හේතු පච්චයෙන් පච්චය වේ යයි මෙසේ දතයුතුය. මෙම උපායෙන් සියලු පච්චයවල බෙදිය යුතු පදයේ විසඳීම සමග සම්බන්ධය දැනගත යුතුය.
දැන් **හෙතු හෙතුසම්පයුත්තකානං** යන මෙහි හේතුසම්පයුත්තකානං යයි නොකියා හෙතු හෙතුසම්පයුත්තකානං යයි කුමක් හෙයින් කියන ලදද? පච්චය මෙන්ම පච්චයෙන් උපන් දෙයද විස්තර කිරීම් වශයෙනි. හෙතුසම්පයුත්තකානං යයි කීකල්හි හේතුවෙන් සම්පයුක්ත වූවන්ට හේතු පච්චයෙන් පච්චය වේ යයි අර්ථ වන්නේය. මෙසේ ඇතිකල්හි අසවල් ධර්මය හේතුපච්චයෙන් පච්චය වේයයි පච්චය නියමය නො පෙනෙන්නේ ය. තව ද හේතුවෙන් සම්ප්‍රයුත්ත වූවන්ගේ හේතු සම්ප්‍රයුක්තයන්ගේ යයි අර්ථය නොගෙනම යම්කිසි සම්ප්‍රයුක්තයන්ට හේතු පච්චයෙන් පච්චය වේයයි අර්ථය වන්නේය. මෙසේ ඇතිකල්හි හේතුවෙන් විප්‍රයුක්ත චක්ඛු විඤ්ඤාණාදිය ද සම්ප්‍රයුක්තයන්මය. හේතුවෙන් සම්ප්‍රයුත්ත කුසලාදිය ද එසේය. එහි මේ හේතු අසවල් සම්ප්‍රයුක්ත ධර්මයට ප්‍රත්‍ය යයි පච්චයෙන් උපන් නියමය නො පැනෙන්නේ ය. එහෙයින් පච්චය ද පච්චය උප්පන්නය ද පැහැදිලි කරන්නේ හේතු හේතු සම්ප්‍රයුත්තකානං යයි කීය. එහි තේරුම හේතු සම්ප්‍රයුක්ත වූ කුසලාදි ධර්මවලට යම් හේතු සම්ප්‍රයුක්තයක් වේද, එය හේතු ප්‍රත්‍යයෙන් ප්‍රත්‍යය වේ. එහිද පච්චයයි නොකියා හේතු පච්චයෙන් යයි වචනය හේතු වේ. අන්‍යථා පච්චයභාවය ප්‍රතිසේධ කිරීම සඳහා. මේ හේතු හේතු පච්චයෙන් ද පච්චය වේ. සහජාතාදි පච්චයෙන් ද පච්චය වේ. එහි යම් මේ සහජාතාදී පච්චයෙන් අන් ආකාරයකින් ද පච්චයභාවය වේ. එය ප්‍රතිසේධනය සඳහා හේතුපච්චයෙන් යයි කියන ලදි. මෙසේ ඇතිකල්හි ද එය සම්ප්‍රයුක්තකාන යයි නොකියා කුමක් හෙයින් හේතු සම්පයුත්තකානං යයි කියන ලද්දේද? නිද්දේස කළයුත්තේ අප්‍රකට බැවිනි. එය සම්පයුක්තකානං යයි කීකල්හි යමකිාන් එය සම්පයුත්තක නම් වේ. මේ එය යයි නිද්දේස කළයුත්ත අප්‍රකටය. එහි අප්‍රකට බැවින් යමකින් සම්පයුක්තය. එය සම්පයුත්තකා යයි කියති. එය ස්වරූපයෙන්ම දැක්වීමට හේතුසම්පයුත්තකානං යයි කියන ලදි.
**තං සමුට්ඨානං** මෙහි නිදෙසිය යුත්ත ප්‍රකට බැවින් ‘තං’ ගැනීම කරන ලදි. මෙහි අර්ථය මෙසේය. ඒවා හේතු සහ හේතුසම්ප්‍රයුක්ත ධර්මද වේ. සමුට්ඨානා එතෙසං හටගැනීම මොවුන්ටය යනු තං සමුට්ඨානානි ඒ සමුට්ඨානයන්ගේ හේතුවෙන් මෙන්ම හේතුවලින් යුත් ධර්මවලින් ද නිපත්තන්ගේ යන අර්ථය වේ. මෙයින් චිත්ත සමුට්ඨාන රූප (සිතෙන් උපදින රූප) ගනියි. කිම එය වනාහි සිතින් ද අනිකකින් උපදී ද? ඔව් උපදී. සිය චිත්ත චෛතසික එකතුව රූප උපදවයි. ලෞකික ධර්ම දේශනාවල වනාහි සිතේ අධික භාවයෙන් එබඳු රූප චිත්ත සමුට්ඨානං යයි කියයි. එයින් කීහ:- චිත්ත චෛතසික ධර්ම චිත්ත සමුට්ඨාන රූපයන්ගේ සහජාත පච්චයෙන් පච්චය වේ යයි.
ඉදින් මෙසේ මෙහි ද ‘තං සමුට්ඨානං’ යයි නොකියා චිත්ත සමුට්ඨානං යයි කුමක් හෙයින් කියන ලදද? අචිත්ත සමුට්ඨානද ගන්නා බැවිනි. ප්‍රශ්න වාරයෙහි පිළිසිඳුම් කෙණෙහි විපාක අව්‍යාකෘත හේතුසම්ප්‍රයුක්ත ස්කන්ධවලට කටත්ත රූපවලට ද හේතුපච්චයෙන් පච්චය වේයයි ආවේය. එය සංග්‍රහ කිරීම සඳහා මෙහි ‘චිත්ත සමුට්ඨානං’ යයි නොකියා ‘තං සමුට්ඨානං’ යයි කියන ලදි. එහි අර්ථය චිත්තජ රූප (සිතින් හටගන්නා රූප) නො උපදවන්නේ ද ඒ හේතු හේතුවලින් යුත් ධර්ම සහජාතාදි පච්චය වශයෙන් ඉපදවීම මොවුන්ට වේයයි තං සමුට්ඨානානි වේ. ඒවායේ ඒ සමුට්ඨාන පවතින කල්හි චිත්තජ පටිසන්‍ධියද කටත්තා රූපවලට ද හේතු හේතු පච්චයෙන් පච්චය වේ. මෙම උපායෙන් අනිත් තැන්වල ‘තං සමුට්ඨාන’ ආ තැන්වල අර්ථය දතයුතුය.
එහෙයින් මේ හේතු පටිසන්‍ධියම කටත්ත රූපවලට හේතුපච්චය වේ. නොපවත්නා කල්හි පටිසන්‍ධියෙහි කම්මජ රූපයන්ගේ චිත්ත පටිබද්ධව පැවතීමෙන් පටිසන්ධියෙහි කම්ම රූප චිත්ත පටිබද්ධව පවතී. සිත් වශයෙන් ඉපදීම ද සිටීමද වේ. ඒ ක්‍ෂණයෙහි සිත චිත්තජ රූ ඉපදවීමට නොහැකි වේ. ඒවාද හැර සිතින් ඉපදවීමට හෝ සිටීමට හෝ නොහැකි වේ. එහෙයින්ම කීහ. ‘විඤ්ඤාණ පච්චයා නාමරූපං’ එය පිහිටි කල්හි විඤ්ඤාණයෙහි නාමරූප බැසගැන්ම වේ’ යයි පැවතීම වනාහි ඒවායේ සිත විද්‍යමාන වූ කල්හිද කම්ම පටිබද්ධවම පවතී. චිත්ත පටිබද්ධව නොවේ. සිත නොපවත්නා කල්හිද නිරෝධයට පැමිණෙන්නන්ගේ ඉපදීමය.
පටිසන්ධි ක්‍ෂණයෙහි සිත චිත්තජ රූප ඉපදවීමට නොහැකිවන්නේ කුමක් නිසාද? කර්ම වේගයෙන් බහා තැබීමද වස්තු තුන නොපිහිටීමද දුර්වල බැවිනි. එහි එකල්හි කර්ම වේගයෙන් තබන ලද පෙර නූපන් වස්තුක බවද නොපිහිටි වස්තු යයි දුර්වල වේ. එහෙයින් ප්‍රපාතයෙහි වැටෙන මිනිසෙක් කිසි ශිල්පයක් කිරීමට නොහැකි මෙන් රූප ඉපදවීමට නොහැකි වේ. කර්මජ රූපම චිත්ත සමුට්ඨාන රූප ස්ථානයෙහි සිටී. එය කර්මජ රූපවල බීජ ස්ථානයෙහි සිටියි. කර්මය වනාහි කුඹුර හා සමානය. කෙලෙස් ජනය මෙනි. එසේ ඇතිකල්හි කෙතෙහිද ජලයෙහි ද පළමු උපතෙහි බීජානුභාවයෙන් රුක් ඉපදීම මෙන් පටිසන්ධි ක්‍ෂණයෙහි චිත්තානුභාවයෙන් රූපකායේ උපත වේ. බීජය නැති කල්හිද පොළොව ජලය මේවායේ ආනුභාවයෙන් ගසේ මතු මත්තෙහි පැවැත්ම මෙන් සිත නැතිව කර්මයෙන්ම කටත්තා රූපයන්ගේ පැවැත්ම වේයයි දතයුතුය. එය කියන ලදි. කර්මය කෙතය. විඤ්ඤාණය බීජයයි. තෘෂ්ණාව ස්නේහයයි.
මේ අර්ථය වනාහි ඕකාශ වශයෙන්ම ගතයුතුය. ඕකාශ තුනකි. නාම ඕකාස, රූප ඕකාස, නාමරූපොකාස යනුවෙනි. එහි අරූප භවය නාම ඕකාස වේ. එහි හෘදය වස්තු මාත්‍රයම රූප ප්‍රත්‍යය හැර අරූප ධර්මම උපදී. අසඤ්ඤභවය රූපොකාස නමි. එහි පටිසන්‍ධි සිත පමණක් අරූප ප්‍රත්‍ය හැර රූප ධර්මම උපදී. පංචවෝකාර භව නාමරූපෝකාස නමි. එහි වස්තු රූප පමණක් පටිසන්ධියෙන් තොරව අරූප ධර්ම පටිසන්ධි සිතද කර්මජ හැර රූප ධර්ම නූපදී. යුගනන්ධව රූප අරූප උපත. යම්සේ සස්වාමික සරාජ ගෙදර දොරටුපල්ලන් රජ අණ හැර ප්‍රථම ප්‍රවේශය නම් නැත. පසුකාලයේ වනාහි අණ හැරද පෙර අණෙහි ආනුභාවයෙන්ම වේ. එසේම පංචවෝකාර පටිසන්ධි විඤ්ඤාණ රජුගේ සහජාතාදි පච්චයභාව හැර රූපයට පටිසන්ධි වශයෙන් පළමු උපත නම් නැත. පසුව වනාහි පටිසන්ධි විඤ්ඤාණය නැතිව සහජාතාදි පච්චයානුභාවය පෙර ආනුභාව වශයෙන් ලැබූ ප්‍රවේශයේ කර්ම වශයෙන් පවතී. අසඤ්ඤ භවයෙහි වනාහි යම්හෙයකින් අරූප ඕකාශ නැත. එහෙයින් එහි අරූප ප්‍රත්‍ය හැරද අසඤ්ඤසත්‍වයේ රූප පවතී. අස්වාමික ශූන්‍ය ගෙදර තමාගේ ගෙයෙහිද පුරුෂයන්ගේ ප්‍රවේශය මෙන් අරූප භවයෙහි ද රූපඕකාශ නොවේ. එහෙයින් එහි රූපප්‍රත්‍ය නැතිව අන්‍ය ඕකාශයකින් අරූප ධර්ම පවතී. පංචවෝකාර භවය වනාහි රූප අරූප ඕකාශ එහි නැත. එහි අරූප ප්‍රත්‍ය හැර ප්‍රතිසන්ධි ක්‍ෂණයෙහි රූපයන්ගේ උපත වේ. මෙසේ මෙය හේතු පටිසන්ධියම කටත්තා රූපවලට ප්‍රත්‍ය වේ. නො පවත්වයි.
හේතු සහජාතයන්ට හේතු පච්චයෙන් පච්චයයි කීකල්හි සියල්ලම මේ අර්ථය ගන්නා ලද්දේ නොවේද? ඉක්බිති කුමක් හෙයින් හේතු සම්ප්‍රයුක්ත ධර්මයන්ට එය උපදවන රූපයන් යයි මෙය ගන්නා ලද්දේද? පැවැත්මෙහි කටත්තා රූපාදීන්ට ප්‍රත්‍යභාවය ප්‍රතිබාහනය කිරීමෙන් මෙසේ ඇතිකල්හි යම් පැවැත්මෙහි හේතුව සමග ඒකක්‍ෂණයෙහි කටත්තා රූප මෙන්ම උතු ආහාර සමුට්ඨාන ද උපදී. ඒවායේ ද හේතු හේතුප්‍රත්‍ය යයි පැමිණෙන්නේය. එය ඒවාට ප්‍රත්‍ය නොවේ. එහෙයින් ඒවායේ ප්‍රත්‍යභාවයේ මෙය ප්‍රතිහානය පිණිස ගන්නා ලදැයි දතයුතුය.
දැන් නා නා ප්‍රකාර භේදයෙන් පච්චය උපන් හෙයින් යයි මේ පදයන්ගේ වශයෙන් මෙහි විනිශ්චය වේ. ඒවා අතරින් නා නා ප්‍රකාර භෙදතො යයි මෙහි හේතු නම් ජාතියෙන් කුසල අකුසල විපාක ක්‍රියා යයි භේද වශයෙන් සතරාකාරය. එහි කුසල හේතු භූමි වශයෙන් කාමාවචරාදි භේදයෙන් සතරාකාරය. අකුසල හේතු කාමාවචරද විපාක හේතු කාමාවචරාදි භේදයෙන් සතරවිධය. කිරිය හේතුවෙන් කාමාවචර රූපාවචර අරූපාවචර යයි තුන්ආකාරය. එහි කාමාවචර කුසල හේතු නාමයෙන් අලොභාදි වශයෙන් ත්‍රිවිධය. රූපාවචරාදි කුසල හේතුවල ද මෙම නය වේ. අකුසල හේතු ලෝභාදි වශයෙන් ත්‍රිවිධය. විපාක කිරිය හේතු වනාහි අලෝභාදි වශයෙන් තුන තුන වේ. ඒ ඒ චිත්ත සම්පයෝග වශයෙන් වනාහි ඒ ඒ හේතුන්ගේ නානා ප්‍රකාර භේද ඇතැයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
‘පච්චයුප්පන්නතො’ යයි මේ පච්චයෙන් මේ ධර්මයෝ උපදිත්. මේ ධර්මයන්ගේ මේ ප්‍රත්‍ය යයි මෙසේ දැනගත යුතු විනිස යන අරුතයි. එහි මේ හේතු ප්‍රත්‍යයෙහි කාමාවචර කුසල හේතු කාමභව රූප භවවල තමා හා සම්ප්‍රයුක්ත ධර්මයන්ගේ චිත්ත සමුට්ඨාන රූපවලද හේතුපච්චය වේ. අරූප භවයෙහි සම්ප්‍රයුක්ත ධර්මවලද හේතු පච්චය වේ. රූපාවචර කුසල හෙතු, කාමභවවලම සම්ප්‍රයුක්ත ධර්මවල මෙන් චිත්ත සමුට්ඨාන රූපවලද හේතුපච්චය වේ. අරූපාවචර කුසල හේතු කාමාවචර කුසල හා සමානය. අපරියාපන්න කුසල හේතු ද එසේය. අකුසල හේතු ද එසේය. කාමාවචර විපාක හේතු වනාහි කාම භවයෙහි ම තමා විසින් සම්ප්‍රයුක්ත ධර්මයන්ගේ ප්‍රතිසන්ධියෙහි කටත්තා රූප පවතින විට චිත්ත සමුට්ඨාන රූපවලට ද හේතුප්‍රත්‍ය වේ. රූපාවචර විපාක හේතු රූප භවයෙහි කියන ලද ආකාරයන්ටම හේතුප්‍රත්‍ය වේ. අරූපාවචර විපාක හේතු අරූප භවයෙහි සම්ප්‍රයුක්තයන්ම හේතුපච්චය වේ. අපරියාපන්න විපාක හේතු කාමභව රූප භවවල සම්ප්‍රයුක්තයන්ද චිත්ත සමුට්ඨාන රූපවලට ද හේතුපච්චය වේ. අරූප භවයෙහි අරූප ධර්මයන්ටම හේතුපච්චය වේ. කිරිය හේතුවල වනාහි ක්‍ෂෙත්‍රභූමිවලද කුසල හේතු හා සමානව ප්‍රත්‍ය වේ. මෙසේ මෙහි පච්චයුප්පන්න වශයෙන් ද විනිශ්චය දතයුතුය.
ආරම්මණ පච්චය නිද්දේසයෙහි **රූපායතනං** - රූප සංඛ්‍යාත ආයතනයයි. සෙස්සෙහි ද මෙම නයයි. චක්ඛු විඤ්ඤාණධාතුයා - **චක්ඛු විඤ්ඤාණධාතුයා** - චක්ඛු විඤ්ඤාණ සංඛයාත ධාතුවෙන් සෙසු පදවලද මෙම නයයි. **තං සම්පයුත්තකානං** ඒ චක්ඛු විඤ්ඤාණ ධාතුවෙන් සම්ප්‍රයුක්ත වූ ස්කන්ධ තුනට සියළු චක්‍ෂු ප්‍රසාදක වස්තුවල ස්කන්ධ සතරට රූපායතනයට ආරම්මණ පච්චයෙන් පච්චය වේයයි අර්ථයයි. මෙයින් පසුව ද මෙම නයයි. **මනොධාතුයා** සම්පයුක්ත ධර්මයෙන් ත්‍රිවිධ මනෝධාතුවට රූපායතනාදි විසම ආරම්මණ පච්චයෙන් පච්චය වේ. එක ක්‍ෂණයෙහි නොවේ. **සබ්බෙ ධම්මා** මේ රූපායතනාදි විසි අවසේස සියළු ඤෙය්‍ය ධර්ම, මේ ධාතු සය, හැර සෙසු සම්පයුක්ත ධර්මයටද මනෝවිඤ්ඤාණ ධාතුවටද ආරම්මණ පච්චය වේ යයි දක්වයි. **උප්පජ්ජන්ති** මේ නදිය ගලයි. පර්වත සිටියි. සියළු කාල සංග්‍රහ වශයෙන් මෙසේ කියන ලදැයි දතයුතුය. එයින් යමක් අරබයා යමක් ඉපදුනහ. උපදින්නේ යයිද සිදුවේ. **චිත්ත චෙතසිකා ධම්මා** මෙය ඒ ඒ ධර්මයයි කියන ලද්දේ ස්වරූප වශයෙන් නිදර්ශනයි. **තෙ තෙ ධම්මා** ඒ ඒ අරමුණු ධර්ම. **තෙසං තෙසං** ඒ ඒ චිත්ත චෛතසික ධර්මයන්ගේ මේ මෙහි පෙළ වර්ණනාවයි.
මේ අරමුණ වනාහි රූපාරම්මණයයි. සද්ද, ගන්‍ධ, රස, පොට්ඨබ්බ ධම්මාරම්මණ යයි කොටස් වශයෙන් සයාකාරය. එහි පඤ්ඤත්තිය හැර සෙස්ස භූමි වශයෙන් කාමාවචර...... අපරියාපන්න යයි සතරාකාරය. එහි කාමාවචර කුසල අකුසල විපාක කිරිය රූප භේදයෙන් පස් ආකාරය. රූපාවචර කුසල විපාක කිරිය වශයෙන් තුන් ආකාරය. අරූපාවචරද එසේය. අපරියාපන්න කුසල් විපාක නිබ්බාන වශයෙන් ත්‍රිවිධය. සියල්ලම හෝ මේ කුසල අකුසල විපාක කිරිය රූප නිබ්බාන පඤ්ඤත්ති භේද වශයෙන් සත්විධ වේ. එහි කුසලය භූමි භේදයෙන් සතරවිධ වේ. අකුසලය කාමාවචරම වේ. විපාකය චතුභූමකය. (සිව්භූමි වේ.) කිරිය තුන් භූමිය. රූප ඒකභූමි වේ. පඤ්ඤත්තිය භූමි විනිර්මුක්තය. මෙසේ මෙහි නානාප්‍රකාර භේදයෙන් විනිශ්චය දතයුතුය.
මෙසේ බෙදුණු මේ අරමුණෙහි කාමාවචර කුසල අරමුණ කාමාවචර කුසලයට රූපාවචර කුසලයට අකුසලයට කාමාවචර විපාකයට කාමාවචර කිරියට රූපාවචර කිරියටදැයි මේ රාසි හයට ආරම්මණ පච්චය වේ. රූපාවචර කුසල අරමුණ ඒ රාසි හය අතරෙන් කාමාවචර විපාකය හැර රාසි පහට ආරම්මණ පච්ච වේ. අරූපාවචර කුසල අරමුණ කාමාවචර කුසලයට රූපාවචර කුසලයට අරූපාවචර කුසලයට අකුසලයට අරූපාවචර විපාකයටදැයි මේ රාසි අටට ආරම්මණ පච්චය වේ. අපරියාපන්න කුසලාරම්මණය කාමාවචර රූපාවචරවලින් කුසලක්‍රියාවනටම ආරම්මණ පච්චය වේ. කාමාවචර රූපාවචර කුසලයට අකුසලයට කාමාවචර විපාකයට කාමාවචර රූපාවචර කිරියටදැයි මේ රාසි හයට ආරම්මණ ප්‍රත්‍ය වේ.
[missing trans]
[missing trans] නිබ්බාන ආරම්මණය කාමාවචර රූපාවචර කුසලයට අපරියාපන්න වශයෙන් කුසල විපාකයට කාමාවචර රූපාවචර කිරියටදැයි මේ රාසි හයට ආරම්මණ ප්‍රත්‍ය වේ. රූපාවචර කුසල කිරියාවලට කිසිවෙක් බැහැර කරති. එය යුක්ති වශයෙන් සැලකිය යුතුය. නා නා ප්‍රකාර වනාහි ප්‍රඥපන ආරම්මණය ත්‍රෛභූමක කුසලයට අකුසලයට රූපාවචර විපාකයට අරූපාවචර විපාකයට ත්‍රෛභූමක කිරියට යන මේ රාසි නවයට ආරම්මණ පච්චය වේ. එහි යම් යම් අරමුණු යමෙකුගේ ප්‍රත්‍ය ඒවා ඒ ඒ ප්‍රත්‍ය උත්පන්න නම් වේයයි මෙසේ මෙහි වර්තමාන වශයෙන් ද විනිශ්චය දතයුතුය.
අධිපති පච්චය නිද්දේසයෙහි ඡන්‍දාධිපති යයි ඡන්‍ද සංඛ්‍යාත අධිපති වේ. ඡන්‍දය ධුරය කොට ඡන්‍දය ජ්‍යෙෂ්ඨ කොට සිත උපදින කාලයෙහි උපන්නහුට කත්තු කම්‍යතා ඡන්‍ද යයි මෙයට නම් වේ. සෙස්සෙහි ද මෙම නයම වේ. එහෙයින් හේතුපච්චය නිද්දේසයෙහි යම්සේ හේතු හේතු සම්පයුත්තකානං යයි කියන ලදද එසේ මෙහි අධිපති අධිපති සම්පයුත්තකානං යයි නොකියා ඡන්‍දාධිපති ඡන්‍ද සම්පයුත්තකානං යනාදි නයින් දේශනා කරන ලදද? ඒක ක්‍ෂණයෙහි අභාවයෙන්. පෙර නයෙහි නය දෙක හේතු ඒක ක්‍ෂණයෙහි හේතු පච්චය වේ. මූල අර්ථයෙන් උපකාරක බවට අත්නොහැරීමෙනි. අධිාපති වනාහි ජ්‍යෙෂ්ඨ අර්ථයෙන් උපකාරකය. ඒක ක්‍ෂණයෙහි බොහෝ ජ්‍යෙෂ්ඨයෝ නොවෙති. එහෙයින් එකට උපන්නේ නමුදු ඒක ක්‍ෂණයෙහි අධිපතිභාවය නැත. එහි අධිපතිභාවය ඒකක්‍ෂණයෙහි අභාවයෙන් මෙහි මෙසේ දේශනා කරන ලදි.
මෙසේ සහජාත අධිපති දක්වා දැන් ආරම්මණ අධිපති දැක්වීමට **යං යං ධම්මං ගරු කත්‍වා** යනාදිය අරඹන ලදි. එහි **යං යං ධම්මං** යයි යම් යම් ආරම්මණ ධර්ම. **ගරුං කත්‍වා** ගරුකාර ගෞරව කිරීම් වශයෙන් හෝ ආශ්වාද වශයෙන් හෝ ගරුබව ලැබිය යුතුය. අත්නොහැරිය යුතුය. අවමන් නොලැබීම කොට. **තෙ තෙ ධම්මා** ඒ ඒ ගරුකළයුතු ධර්ම. **තෙසං තෙසං**. ඒ ඒ ගරුකළයුතු ධර්මයන්ගේ. **අධිපති පච්චයෙන** ආරම්මණ අධිපති පච්චයෙන් පච්චය වේ යයි. මෙය මෙහි පෙළ වර්ණනාවයි.
මේ අධිපති වනාහි සහජාත ආරම්මණ වශයෙන් ද්විධය. එහි සහජාත ඡන්‍දාදි වශයෙන් සතරාකාරය. ඒවායින් එක එකක් කාමාවචරාදි වශයෙන් භූමියෙන් සිව්වැදෑරුම්ය. එහි කාමාවචර කුසල අකුසල කිරිය වශයෙන් ත්‍රිවිධය. අකුසලයට පැමිණ වනාහි මෙහි වීමංස අධිපති නො ලබයි. රූප අරූප කුසල කිරිය වශයෙන් ද්විධය. ආරම්මණ අධිපති වනාහි ජාති භේදයෙන් කුසල අකුසල විපාක කිරිය රූප නිබ්බාන වශයෙන් සවැදෑරුම් වේ. මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ වෙන් වූ කල මෙහි සහජාත අධිපති කෙරෙහි කාමාවචර කුසල් කිරිය සංඛ්‍යාත අධිපති දුහේතුක ත්‍රිහේතුක චිත්තුප්පාදවල ඡන්‍දාදි අන්‍යතරයක් ජ්‍යෙෂ්ඨ කොට උත්පත්ති කාලයෙහි තමා හා සම්ප්‍රයුක්ත ධර්මවලට ද චිත්ත සමුට්ඨාන රූපවලට ද අධිපති පච්චය වේ. රූපාවචර කුසල කිරිය සඳහා ද මෙම නයම වේ. මෙය වනාහි ඒකාන්තයෙන්ම ලැබේ. ඒ ධර්ම සහජාත අධිපති හැර නූපදී. අරූපාවචර කුසල කිරිය නියම කළ බැවින් පංචවෝකාර රූපාවචර අධිපති හා සමානය. චතුවෝකාරයෙහි වනාහි සම්ප්‍රයුක්ත ධර්මයන්ට ද අධිපති පච්චය වේ. එසේම එහි උපන්න සියල්ල ද කාමාවචරාධිපති වේ. අපරියාපන්න කුසලයෙන් වූ විපාකයෙන් ද පංචවෝකාරයෙහි ඒකාන්තයෙන්ම සම්ප්‍රයුක්ත ධර්මවලට ද චිත්ත සමුට්ඨාන රූපවලටද අධිපති පච්චය වේ. චතුවෝකාරයෙහි අරූප ධර්මවලට ද කාමභවයෙහි අකුසලය මිච්ඡත්ත නියත සිත්වල ඒකාන්තයෙන් ම සම්පයුත්තකයන්ට ද චිත්ත සමුට්ඨාන රූපවලට ද අධිපති පච්චය වේ. අනියත වශයෙන් කාමරූප භවවල තමා අධිපති කාලයෙහි ඒවාගේම අරූප භවයෙහි අරූප ධර්මවලට ද ආරති පච්චය වේ. මෙය සහජාත අධිපති නයයි.
අරමුණු අධිපති කෙරෙහි කාමාවචර කුසල අරමුණු අධිපති කාමාවචර කුසලයට ලෝභ සහගත අකුසලවලට යයි මේ රාශි දෙකට ආරම්මණ අධිපති පච්චය වේ. රූපාවචර අරූපාවචරයෙහි ද කුසල ආරම්මණ අධිපති කෙරෙහි මෙම නයම වේ. අපරියාපන්න කුසලය වනාහි ආරම්මණ අධිපති කාමාවචර බැවින් ඤාණ සම්පයුත්ත කුසලයට මෙන්ම ඤාණ සම්පයුත්ත කියටද ආරම්මණ අධිපති පච්චය වේ. අකුසලය වනාහි ආරම්මණ අධිපති නම් ලෝභසහගත චිත්තුප්පාදයයි කියයි. ඒ ලෝභ සහගත කුසලයටම ආරම්මණ අධිපති පච්චය වේ. එසේම රූපාවචර අරූපාවචර විපාක ආරම්මණ අධිපති ලෝකෝත්තර වනාහි විපාක ආරම්මණාධිපති කාමාවචර හෙයින් ඤාණ සම්පයුක්ත කුසල කිරියාම ආරම්මණ අධිපති පච්චය වේ. කාමාවචරාදි භේද වශයෙන් වනාහි ත්‍රිවිධ කිරිය ආරම්මණ අධිපති ලෝභ සහගත අකුසලයටම ආරම්මණ අධිපති පච්චය වේ. චතු සමුට්ඨානික රූප නියමයන් රූපස්කන්ධය ආරම්මණ අධිපති ලෝභ සහගත අකුසලයටම ආරම්මණ අධිපති පච්චය වේ. නිවන කාමාවචර හෙයින් ඤාණසම්පයුත්ත කුසලයට ඤාණ සම්පයුත්ත කිරියට ලෝකෝත්තර කුසලයට ලෝකෝත්තර විපාකයටදැයි මේ රාහි සතරම ආරම්මණ අධිපති පච්චය මේ යයි මෙසේ මෙහි පච්චය උත්පත්ති වශයෙන් ද විනිශ්චය දතයුතුය.
අනන්තර පච්චය නිද්දේසයෙහි **මනොධාතුයා** - විපාක මනෝධාතුව වේ. **මනො විඤ්ඤාණධාතුයා** සන්තීරණ කෘත්‍යය පිණිස අහේතුක විපාක මනෝවිඤ්ඤාණ ධාතුව. ඉන්පසුව වනාහි වොත්‍ථපන ජවන තදාරම්මණ භංග කෘත්‍යය මනෝවිඤ්ඤාණ ධාතු කිවයුතු වේ. ඒවා නොකියා ද මෙම නයෙන්ම දතයුතුයයි නය දක්වා දේශනාව සංක්‍ෂේප කරන ලදි. ‘පුරිමා පුරිමා කුසලං ධම්මා’ යයි ආදිකයෙහි ද සවැනි නයෙහි ඒවා සංග්‍රහ කරන ලද බැවින් මෙහි නොකියන ලදැයි දතයුතුය. එහි පුරිමා පුරිමා යයි දොරවල් සයෙහිද අනන්තර අතීත කුසල ජවන ධර්ම දැකිය යුතුය. **පච්ඡිමානං පච්ඡිමානං** යයි අනන්තර උපදින්නා වූම වේ. කුසලානං සමාන කුසල. **අබ්‍යාකතානං** මෙය වනාහි කුසල අනන්තර තදාරම්මණ භවාංග ඵලසමාපත්ති වශයෙන් කියන ලදි. අකුසල මූලකයෙහි. **අබ්‍යාකතානං** තදාරම්මණ භවංග නියමයෙන්ම. අබ්‍යාකත මූලකයෙහි. අබ්‍යාකතානං ආවර්ජන ජවන වශයෙන් හෝ භවංග වශයෙන් හෝ පවත්වන කිරිය විපාක අබ්‍යාකතයන්ගේ කිරිය මනෝධාතුවේ සිට වොත්‍ථපන කෘත්‍ය දක්වා මනෝවිඤ්ඤාණ ධාතු එතෙක් පවතින වීථි සිත්වලද මේ නය ලැබේමය. **කුසලානං** පංචද්වාරයෙහි වොත්‍ථපනයට අනතුරුව මනෝ ද්වාරයෙහි ආවර්ජනයට අනතුරුව පළමු ජවන කුසලයන්ගේ. **අකුසලානං** පදයෙහි ද මෙම නයමය. **යෙසං යෙසං** මෙය සියළුම අනන්තර පච්චය ධර්මයන්ගේ සංක්‍ෂෙප ලක්‍ෂණ වේ. මෙය මෙහි පෙළෙහි වර්ණනාවය.
මේ අනන්තර පච්චය නම් නිවන හැර චතුභූමක අරූප ධම්ම රාශියම යයි දතයුතුය. එය ජාති වශයෙන් කුසල අකුසල විපාක කිරිය වශයෙන් සතරාකාරයට බෙදේ. එහි කුසලය කාමාවචරාදි භේදයෙන් සතර අයුරුය. අකුසලය කාමාවචරම වේ. විපාකය චතුභූමකය. කිරිය අනන්තර පච්චය වනාහි ත්‍රෛභූමකය. මෙසේ මෙහි නානා ප්‍රකාර භේද වශයෙන් විනිශ්චය දතයුතුය.
මෙසේ බෙදුණුවිට වනාහි මෙහි කාමාවචර කුසලය අනන්තර පච්චය තමා සමානවම කාමාවචර කුසලයට අනන්තර පච්චය වේ. ඤාණ සම්ප්‍රයුක්ත කාමාවචර කුසලය වනාහි රූපාවචර කුසලයට අරූපාවචර කුසලයට ලෝකෝත්තර කුසලයට යයි මේ රාසි තුනට අනන්තර පච්චය වේ. කාමාවචර කුසලයද කාමාවචර විපාකයට රූපාවචර අරූපාවචර විපාකයට ඤාණ සම්පයුත්ත ලෝකෝත්තර විපාකයටදැයි මේ රාශි සතරට අනන්තර පච්චය වේ. රූපාවචර කුසලය රූපාවචර කුසලයට ඤාණ සම්පයුත්ත කාමාවචර විපාකයට රූපාවචර විපාකයටදැයි මේ රාශි තුනට අනන්තර පච්චය වේ. අරූපාවචර කුසලය ඒ දෙකේ විපාකවලට තමාගේ කුසලයේ විපාකයටදැයි අවිශේෂයෙන් රාශි හතරට අනන්තර පච්චය වේ. මෙහි විශේෂයෙන් වනාහි නේවසඤ්ඤා නාසඤ්ඤායතන කුසලය අනාගාමි ඵලයට ද ලෝකෝත්තර විපාකයටද අනන්තර පච්චය වේ. අකුසලය අවිශේෂයෙන් අකුසලයට මෙන්ම කුසල අකුසල විපාකයට ද විශේෂයෙන් වනාහි මෙහි සැප මැදහත් වේදනා යුත් අකුසලය රූපාවචර අරූපාවචර විපාකයටදැයි මේ රාසි සතරට අනන්තර පච්චය වේ.
කාමාවචර විපාකය කාමාවචර විපාකයටද ඤාණ සම්පයුත්ත හෝ ඤාණ විප්පයුත්ත විපාකය කාමාවචර කිරිය ආවර්ජනයට ඤාණ සම්පයුත්ත විපාකය වනාහි මෙහි ප්‍රතිසන්ධි වශයෙන් උපදින්නාට රූපාවචර අරූපාවචරන විපාකයටදැයි මේ රාසි සතරට අනන්තර පච්චය වේ. රූපාවචර විපාකය සහේතුක කාමාවචර විපාකයට රූපාවචර අරූපාවචර විපාකයට කාමාවචර කිරිය ආවර්ජනයටදැයි මේ රාසි සතරට අනන්තර පච්චය වේ. අරූපාවචර විපාකය ත්‍රිහේතුක කාමාවචර විපාකයට අරූපාවචර විපාකයට කාමාවචර කිරිය ආවර්ජනයටදැයි රාසි තුනට අනන්තර පච්චය වේ. ලෝකෝත්තර විපාකය ත්‍රිහේතුක කාමාවචර විපාකයට රූපාවචර අරූපාවචර ලෝකෝත්තර විපාකයටදැයි රාසි සතරට අනන්තර පච්චය වේ.
කාමාවචර කිරිය කාමාවචර කුසලයට, අකුසලයට චතුභූමක විපාකයට ත්‍රෛභූමක කිරියටදැයි රාසි නවයට අනන්තර පච්චය වේ. රූපාවචර කිරිය ත්‍රිහේතුක කාමාවචර විපාකයට රූපාවචර විපාකයට රූපාවචර කිරියටදැයි රාසි තුනට අනන්තර පච්චය වේ. අරූපාවචර කිරිය ත්‍රිහේතුක කාමාවචර විපාකයට රූපාවචර අරූපාවචර ලෝකෝත්තර විපාකයට අරූපාවචර කිරියටදැයි රාසි පහට අනන්තර පච්චය වේ. මෙසේ මෙහි උප්පන්න වශයෙන් ද විනිශ්චය දතයුතුය.
සමනන්තර පච්චය නිද්දේසය ද මෙයට සමාන ගතික වේ. මෙම ප්‍රත්‍ය දෙක වනාහි මහා විත්‍ථාර වේ. එහෙයින් සියළු චිත්තූප්පත්ති වශයෙන් ඒවායෙහි පරීක්‍ෂා කොට විස්තර ගතයුතුය.
සහජාත පච්චය නිද්දේසයෙහි **අඤ්ඤමඤ්ඤං **අනිකෙක් අනෙකෙකුට. ඒ ධර්මයන්ගේ ඒක ක්‍ෂණයෙහි පච්චය භාවය ද පච්චය උප්පන්න භාවයද දක්වයි. **ඔක්කන්තික්ඛණෙ** පංචවෝකාර භවයෙහි ප්‍රතිසන්ධි ක්‍ෂණයෙහි. එකෙණෙහි නාමරූප බැසගත්තාක් මෙන් ඇතුළට වදින්නාක් මෙන් පරලොවින් මෙලොවට පිවිසෙන්නාක් මෙන් උපදී. එහෙයින් ඒ ක්‍ෂණය ඔක්කන්තික්ඛණ යයි කියනු ලැබේ. මෙහි ද **රූපං** හෘදය වස්තුව පමණක් අදහස් කරයි. එහි නාමය වේ. එහි නාමයට අඤ්ඤමඤ්ඤ සහජාත පච්චය ස්ථාන පැතිරෙයි. **චිත්ත චෙතසිකා** පැවැත්මෙහි සතර ස්කන්ධ. **සහජාත පච්චයෙන** මෙහි චිත්ත සමුට්ඨාන රූප චිත්ත චෛතසිකයන්ට නො පැතිරේ. එහෙයින් අඤ්ඤමඤ්ඤ යයි නොකියන ලදි. එසේම උපාදා රුප භූත රූපයන්ගේ. **රූපිනො ධම්මා අරූපීනං ධම්මානං** හෘදය වස්තුව සතර ස්කන්ධයන්ට. **කිඤ්චි කාලෙ** කිසියම් කාලයක. **සහජාත පච්චයෙන** ප්‍රතිසන්ධි සඳහා කියන ලදි. [missing trans]
මේ ස්කන්ධ සතර වනාහි අරූපීය. අඤ්ඤමඤ්ඤ සහජාත පච්චයෙන් පච්චය වේයයි මෙසේ කොටස් හයක සිටියේය. එහි කොටස් තුනක් අඤ්ඤමඤ්ඤ වශයෙන් කියන ලදි. තුනක් අඤ්ඤමඤ්ඤ වශයෙන් නොවේ. එහි පළමු කොටසෙහි අරූප පච්චය මෙන්ම පච්චය උප්පන්න ද වේ. දෙවැන්නෙහි රූපම වේ. තුන්වැන්නෙහි නාමරූප වේ. සතරවැන්නෙහි පච්චය අරූප වේ. පස්වැන්නෙහි පච්චය ද පච්චය උප්පන්න ද රූප ම වේ. සවැන්නෙහි පච්චය රූප වේ. පච්චය උප්පන්න අරූප වේයයි මේ මෙහි පෙළෙහි වර්ණනාවයි.
මේ සහජාත පච්චය වනාහි ජාති වශයෙන් කුසලය, අකුසලය, විපාකය, කිරිය, රූප යයි පඤ්චවිධියට බෙදේ. එහි කුසලය භූමි වශයෙන් චතුර්විධය. අකුසලය ඒකවිධය. විපාකය චතුර්විධය. කිරිය නියමය ත්‍රිවිධය. රූපය ඒකවිධය. කාමාවචරම වේ. මෙසේ මෙහි නා නා ප්‍රකාර භේද වශයෙන් විනිස දතයුතුය.
මෙසේ බෙදුණු මෙහි චතුභූමක කුසලය පංචවෝකාර භවයෙහි තමා සම්ප්‍රයුක්ත ධර්මයන්ට ද චිත්ත සමුට්ඨාන රූපයට ද සහජාත පච්චය වේ. එසේම අකුසලය මෙහි අරූපයෙහි යමක් උපදීද ඒ අරූප ධර්මයන්ටම සහජාත පච්චය වේ.
කාමාවචර රූපාවචර විපාකය චිත්ත සමුට්ඨාන රූපයට මෙන්ම සම්ප්‍රයුක්ත ධර්මයන්ට ද සහජාත පච්චය වේ. යමක් මෙහි රූප ඇති නොකරයිද ඒ සම්ප්‍රයුක්ත ධර්මයන්ට ද යමක් පටිසන්ධියෙහි උපදීද ඒ කටත්තා රූපවලට ද සහජාත පච්චය වේ. අරූපාවචර විපාකය සම්ප්‍රයුක්ත ධර්මයන්ටද ලෝකෝත්තර විපාකය පංචවෝකාරයෙහි සම්ප්‍රයුක්ත ධර්මයන්ටම චිත්ත සමුට්ඨාන රූපවලට ද චතුවෝකාරයෙහි අරූපවලට ද කාමාවචර අරූපාවචර කිරිය පංචවෝකාරයෙහි සම්ප්‍රයුක්ත ධර්මවලටද චිත්ත සමුට්ඨාන රූපවලටද සහජාත පච්චය වේ. චතුවෝකාරයෙහි සම්ප්‍රයුක්තයන්ට ද චිත්ත සමුට්ඨාන රූපවලට ද ඒකාන්තයෙන් සහජාත පච්චය වේ.
චතුවෝකාරයෙහි අරූපයන්ට ද රූපාවචර කිරිය සම්ප්‍රයුක්ත ධර්මයන්ට මෙන්ම චිත්ත සමුට්ඨාන රූපයන්ට ද ඒකාන්තයෙන් සහජාත පච්චය වේ. චතුසමුට්ඨානික රූපයට කම්ම සමුට්ඨාන රූපයෙහි එකක් මහාභූතයේ තුනෙන් එකට දෙකක් මහාභූතයේ දෙකකට මහාභූත උපාදාය රූපයට සහජාත පච්චයෙන් පච්චය වේ. කාමාවචර රූපාවචර පටිසන්ධි ක්‍ෂණයෙහි වස්තු රූපය විපාක ස්කන්ධවලට සහජාත පච්චයෙන් පච්චය වේ. උතු චිත්ත ආහාර සමුට්ඨාන රූපවල වනාහි මහාභූත අඤ්ඤමඤ්ඤ මෙන්ම උපාදාය රූපයට ද සහජාත පච්චයෙන් පච්චය වේ. මෙසේ මෙහි පච්චය උප්පන්න වශයෙන් ද විනිශ්චය දැනගත යුතුය.
අඤ්ඤමඤ්ඤ පච්චය නිද්දේසයෙහි සහජාත පච්චය නිද්දේසයේ පෙර කොටස් තුන වශයෙන් පෙළෙහි ආවේය. එය එහි කියන ලද්දට සමානව වර්ණනාව වේයයි නැවත නොගන්නා ලදි. මේ අඤ්ඤමඤ්ඤ පච්චය ද ජාති වශයෙන් කුසලය, අකුසලය, විපාකය, කිරිය, රූප යයි පංචවිධ වශයෙන් බෙදුණේය. එහි කුසලය භූමි වශයෙන් චතුර්විධය. සියල්ල පෙර සමානම යයි මෙසේ මෙහි නා නා ප්‍රකාර භේද වශයෙන් විනිශ්චය දැනගත යුතුය.
මෙසේ බෙදුණු මෙහි වනාහි සියළුම චතුභූමක කුසලය තමා සම්ප්‍රයුක්ත ධර්මයන් අඤ්ඤමඤ්ඤ පච්චයෙන් පච්චය වේ. අකුසලයට ද එසේය. විපාකයෙහි වනාහි කාමාවචර රූපාවචර විපාකය පටිසන්ධියෙහි වස්තු රූපයට, පවින සම්ප්‍රයුක්ත ධර්මයන්ට ද, අරූපාවචර ලෝකෝත්තර විපාකය සම්ප්‍රයුක්ත ධර්මයන්ට ද, අරූපාවචර ලෝකෝත්තර විපාකය සම්ප්‍රයුක්ත ධර්මයන්ට ද අඤ්ඤමඤ්ඤ පච්චයෙන් පච්චය වේ. චතු සමුට්ඨානික රූපයට කම්ම සමුට්ඨානයෙහි එකක් මහාභූත තුනක්. තුනෙන් එකකට, මහා භූතයන් දෙකේ දෙකකට අඤ්ඤමඤ්ඤ පච්චයෙන් පච්චය වේ. කාමාවචර රූපාවචර ප්‍රතිසන්ධියෙහි වස්තු රූපය විපාක ස්කන්ධවලට අඤ්ඤමඤ්ඤ පච්චයෙන් පච්චය වේ. උතු චිත්ත ආහාර සමුට්ඨානවල මහාභූතම මහාභූතයන්ට අඤ්ඤමඤ්ඤ පච්චයෙන් පච්චය වේ. මෙසේ මෙහි පච්චය උප්පන්න වශයෙන් විනිශ්චය දතයුතුය.
නිස්සය පච්චය නිද්දේසයෙහි සහජාත පච්චය නිද්දේසයේ පෙර කොටස් පහේ සහජාත නය දක්වා නැවත සවැනි කොට්ඨාශයෙන් පුරෙජාත නිස්සය නය දැක්වීමට **චක්ඛායතනං චක්ඛු විඤ්ඤාණ ධාතුයා** යනාදිය අරඹන ලදි. එහි **යං රූපං නිස්සායං** වස්තු රූපය සඳහා කියන ලදි. එහි නිස්සය ත්‍රිවිධය. මනෝධාතු හැර අරූප විපාකය, දෙසැත්තෑ විධ මනෝ විඤ්ඤාණ ධාතු යයි මේ සිත් සැත්තෑපහ පවතී යයි මෙය මෙහි පෙළෙහි වර්ණනාවය. මේ නිස්සය පච්චය ද ජාති වශයෙන් කුසලාදි භේදයෙන් පංචවිධම වේ. එහි කුසලය භූමි වශයෙන් සතරවිධය. අකුසලය ඒකවිධය. විපාකය සතරවිධය. කිරිය තුන්විධය. රූපය ඒකවිධ යයි මෙසේ මෙහි නානා ප්‍රකාර භේද වශයෙන් විනිශ්චය දතයුතුය.
මෙසේ බෙදුණුවිට වනාහි චතු භූමක කුසලය පංචවෝකාරයෙහි සම්ප්‍රයුක්ත ධර්මවලට ද චිත්ත සමුට්ඨාන රූපයට ද නිස්සය පච්චයෙන් පච්චය වේ. අකුසලයට ද එසේය. ආරුප්පයෙහි යමක් උපදීද ඒ ආරුප්ප ධර්මයන්ට ද නිස්සය ප්‍රත්‍යය වේ. කාමාවචර රූපාවචර විපාකය පවත්නා සම්ප්‍රයුක්ත ධර්මයන්ට මෙන්ම චිත්ත සමුට්ඨාන රූපයට ද ප්‍රතිසන්ධියෙහි කටත්තා රූපයට ද නිස්සය පච්චය වේ. අරූපාවචර විපාකය සම්ප්‍රයුක්ත ස්කන්ධයන්ටම වේ. ලෝකෝත්තර විපාකය පංචවෝකාරයෙහි සම්ප්‍රයුක්ත ධර්මයන්ට මෙන්ම චිත්ත සමුට්ඨාන රූපයට ද චතුවෝකාරයෙහි අරූපයට ද නිස්සය පච්චය වේ. කාමාවචර රූපාවචර කිරිය පංචවෝකාරයෙහි සම්ප්‍රයුක්තකයින්ට මෙන්ම චිත්ත සමුට්ඨාන රූපයටද නිස්සය පච්චය වේ. චතුවෝකාරයෙහි අරූපවලටද රූපාවචර කිරිය පංචවෝකාරයෙහි සම්ප්‍රයුක්තයන්ට ද චිත්ත සමුට්ඨාන රූපයටද ඒකාන්තයෙන් නිස්සය පච්චය වේ.
[missing trans] කම්ම සමුට්ඨාන රූපයෙහි එකක් මහාභූත තුනක්, මහාභූත දෙකෙන් දෙකක්, මහාභූත උපාදානය රූපවලට, වස්තු රූපය පංචවෝකාර භාවයෙහි චතුභූමක කුසලයට අකුසලයට ආරුප්ප හැර විපාකයට ද දෙපස් විඤ්ඤාණයට ද සෙසු ත්‍රෛභූමක විපාකයට ද ත්‍රෛභූමක කිරියට දැයි මේ ධර්මයන්ට නිස්සය පච්චය වේ. චක්ඛායතනාදි පංච සම්ප්‍රයුත්තයන්ට චක්ඛු විඤ්ඤාණාදියට නිස්සය පච්චය වේ. උතු චිත්ත ආහාර සමුට්ඨානවලද මහාභූත මහාභූත උපාදාය රූපවලටද නිස්සය පච්චයෙන් පච්චය වේ. මෙසේ මෙහි පච්චය උප්පන්න වශයෙන් ද විනිශ්චය දතයුතුය.
උපනිස්සය පච්චය නිද්දේසයෙහි **පුරිමා පුරිමා** යයි අනන්තර උපනිස්සයෙහි සමනන්තර අතීත ලබයි. ආරම්මණ උපනිස්ස ප්‍රකෘති උපනිස්සයවල නානා වීථි වශයෙන් පුරිමතරය. ඒ රාශි තුනම කුසල වශයෙන් කුසලය පදය ලබයි. කුසලයෙන් වනාහි අකුසලයෙහි සමනන්තර අතීත නොලබයි. එයින් කියන ලදි. **අකුසලානං ධම්මානං කෙසඤ්චි උපනිස්සය පච්චයෙන පච්චයො** මෙය වනාහි කුසල ධර්මය අකුසල ධර්මයට උපනිස්සය පච්චයෙන් පච්චය වේ. ආරම්මණ උපනිස්සය, ප්‍රකෘති උපනිස්සය වශයෙන් වේ. ආරම්මණ උපනිස්සය දන් දී සිල් සමාදන් වී උපෝසථ කර්ම කොට එය ගුරුකොට ආශ්වාස කරයි. එය ගුරු රාගය උපදියි. දෘෂ්ටිය උපදියි. පෙර යහපත් ක්‍රියා ගරුකොට ආශ්වාද කරයි. සතුටුවෙයි. එය ගරුකොට රාගය උපදියි. දෘෂ්ටිය උපදියි. ධ්‍යානයෙන් නැගිට ධ්‍යානය ගරුකොට ආශ්වාද කරයි. සතුටු වෙයි. එය ගරුකොට රාගය උපදී. දෘෂ්ටිය උපදී. ප්‍රකෘති උපනිස්සය ශ්‍රද්ධාව නිසා මානය ජපකරයි. දෘෂ්ටිය ගනියි. සීල, සුත, චාග, පඤ්ඤා ඇසුරුකොට මානය මතුරයි. දෘෂ්ටිය ගතිය. සද්ධා, සීල සුත චාග පඤ්ඤා රාගයට දෝසයට මෝහයට මානයට දෘෂ්ටියෙන් පැතුමෙන් උපනිස්සය පච්චයෙන් පච්චය වේ. මෙම නය සඳහා කියන ලදි. කුසලයෙන් අව්‍යාකෘතයෙහි තුනම ලැබේ. අකුසලයෙන් එසේම අකුසලයෙහි.
අකුසලෙන් වනාහි කුසලයෙහි සමනන්තර අතීතය නොලබයි. එයින් කියන ලදි. **කුසලානං ධම්මානං කෙසඤ්චි උපනිස්ස පච්චයෙන පච්චයොති** මෙයද :- අකුසල ධර්ම කුසල ධර්මයට උපනිස්සය පච්චයෙන් පච්චය වේ. ප්‍රකෘති උපනිස්සය රාගය ආශ්‍රයකොට දන් දෙයි. සිල් සමාදන් වේ. ධ්‍යාන උපදවයි. විපස්සනා උපදවයි. මාර්ගය උපදවයි. අභිඤ්ඤා උපදවයි. සමාපත්ති උපදවයි. දෝස, මෝහ, මාන, දිට්ඨි, ප්‍රාර්ථනා ඇසුරුකොට දන්දෙයි. සමාපත්ති උපදවයි. රාග, දෝස, මෝහ, මාන, දිට්ඨි, පත්‍ථනා, ශ්‍රද්ධාවට, සීලයට, සුතයට, ත්‍යාගයට, ප්‍රඥාවට උපනිස්සය පච්චයෙන් පච්චය වේ. ප්‍රාණය නිසා ඒ පටිඝාතය සඳහා දන් දෙයි. ආදි නයින් ප්‍රශ්න වාරයෙහි ආ ප්‍රකෘති උපනිස්සය සඳහා කියන ලදි. අකුසලය වනාහි කුසලයට ආරම්මණ උපනිස්සය නොවේ. කුමක් නිසාද? එය ගරුකොට එය නොපවත්වන හෙයිනි. අනන්තර උපනිස්සය මෙන් මෙසේ ආරම්මණ උපනිස්සය ද මෙහි නොලැබේ යයි දතයුතුය. අකුසලයෙන් අබ්‍යාකත පදයෙහි ආරම්මණ උපනිස්සය නොලැබේ. අබ්‍යාකත ධර්ම අකුසලය ගරු නොකරයි. යම්හෙයකින් වනාහි අනන්තර බව ලබයිද එහෙයින් මෙහි කිසිවක් නොකියන ලදි. අබ්‍යාකතයෙන් වනාහි අබ්‍යාකත කුසලයෙහි අකුසලෙහි යයි තුන් නයෙහි තුන ද උපනිස්සය ලබයි. **පුග්ගලොපි සෙනාසනම්පි** මේ දෙක ප්‍රකෘති උපනිස්සය වශයෙන් කියන ලදි. මේ දෙක කුසල අකුසල පැවැත්මෙන් බලවත් ප්‍රත්‍ය වේ. මෙහි පච්චයභාවය වනාහි පරියාය වශයෙන් දතයුතුය. මේ පෙළෙහි වර්ණනාවයි.
මේ උපනිස්සය පච්චය නම් එක් ප්‍රඥප්තියක් සමග සියළුම චතුභූමක ධර්ම වේ. විභාග වශයෙන් වනාහි ආරම්මණ උපනිස්සය ආදි වශයෙන් ත්‍රිවිධ වේ. එහි ආරම්මණ උපනිස්සය ආරම්මණ අධිපති විසින් නානා කරන නොකරන ලදැයි යට කියන ලද නයින් ම නා නා ප්‍රකාර භේද වශයෙන් ගතයුතුය. අනන්තර උපනිස්සය අනන්තර පච්චයෙන් නින් නානා කරණ ලදි. එය යට කියන ලද නයින්ම නා නා ප්‍රකාර භේද වශයෙන් දතයුතුය. පච්චය උප්පන්න වශයෙන් එහි කියන ලද නයින් ම විනිශ්චය දතයුතුය. ප්‍රකෘති උපනිස්සය වනාහි ජාති වශයෙන් කුසල අකුසල විපාක කිරිය රූප භේදයෙන් පංචවිධ වේ. කුසලාදීන්ගේ වනාහි භූමි භේදයෙන් අනේකවිධ යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි වනාහි ත්‍රෛභූමක කුසලය චතු භූමක කුසලයට ද අකුසලයට විපාක කිරියටදැයි රාසි හතරට ප්‍රකෘති උපනිස්සය වේ. ලෝකෝත්තර අකුසලයට නොවේ. අපගේ ආචාර්යවරයන් විසින් ලෝකෝත්තර ධර්මය උපදවන ලදැයි මෙම නයින් වනාහි අන්‍යයන් අකුසල් ද වේ. යමෙකුට හෝ උපදින්නේ ද ඔහුටද අනුත්තර විමෝක්‍ෂවල ආශාවෙන් උපස්ථාන කරවයි මෙම නයින් වේ. අකුසලය සියළු චතුභූමක ඛන්‍ධවලට ප්‍රකෘති උපනිස්සය වේ. ත්‍රෛභූමක විපාකය ද එසේය. ලෝකෝත්තර විපාකයෙහි යටම තුන්පල අකුසල නොවේ. උපරි කුසලයද පෙර නයෙන් වනාහි අන්‍යයන්ට හෝ යමෙකුට හෝ උපදින්නේය. ඔහුගේ සන්තානයෙහි සියළු ලෝකෝත්තර විපාකය සියළු කුසල් ආදිය අරූප ස්කන්ධවලට ප්‍රකෘති උපනිස්සය වේ. කිරිය නියමය ද ප්‍රකෘති උපනිස්සය චතුභූමක කුසලාදි ස්කන්ධවලට වේමය. රූප නියමයද එසේය. ස්වකීය රූපය මේ පට්ඨාන ප්‍රකරණයෙහි ආවා වූ නයින් උපනිස්සය පච්චය නොලබයි. සූත්‍රාන්තික පරියායෙන් වනාහි ලැබේ යයි කීමට වටී. මෙසේ මෙහි වර්තමාන වශයෙන් ද විනිශ්චය දතයුතුය.
පුරෙජාත පච්චය නිද්දේසයෙහි පුරෙජාත පච්චයෙන පච්චයො යයි මෙහි පුරේජාත නම් යමෙකුට පච්චය වේ. එයින් පෙර උපන් ජාති ක්‍ෂණය නොඉක්මවා ඨීති ක්‍ෂණයට පැමිණි. **චක්ඛායතනං** යනාදි වස්තු පුරේජාත වශයෙන් කියන ලදි. **රූපායතනං** ආරම්මණ පුරේජාත වශයෙන්. **කිඤ්චිකාලෙ පුරෙජාත පච්චයෙන** පැවතීම සඳහා කියන ලදි. **කිඤ්චිකාලෙ න පුරෙජාත පච්චයෙන** ප්‍රතිසන්ධිය සඳහා කියන ලදි. මෙසේ හැම ආකාරයෙන්ම පඤ්ච ද්වාරයෙහි වස්තු ආරම්මණ වශයෙන් මනෝද්වාරයේ වස්තු වශයෙන් ද පෙළෙහි ආයේය. පඤ්ච ද්වාරයෙහි වනාහි ආරම්මණ පුරේජාතය සේඛයෝ හෝ පෘථග්ජනයෝ හෝ ඇස අනිත්‍ය දුක්ඛ අනාත්ම වශයෙන් බලත් යයි ආ බැවින් මනෝද්වාරයේ ද ආරම්මණ පුරේජාත ලැබේ. මෙහි වනාහි සාවසේස (ඉතිරියක් ඇතිව) වශයෙන් දේශනාව කරන ලදැයි මේ එහි පෙළ වර්ණනාවයි.
මෙය වනාහි පුරෙජාත පච්චය සුද්ධ රූපයම වේ. එය ද උත්පාද ක්‍ෂණය නො ඉක්මවා ඨිති භාවයට පැමිණි අටළොස් ආකාර වූ රූපයම වේ. ඒ සියල්ලම වස්තු පුරේජාත ආරම්මණ පුරේජාත යයි දෙයාකාරයකින් සිටියේය. එහි චක්ඛු ආයතනය..... කාය ආයතනය වස්තු රූපයයි මෙය වස්තු පුරේජාත නම් වේ. සෙස්ස මේ පෙළෙහි ආවා වූද අනාගතයද වර්ණ, ශබ්ද, ගන්‍ධ, රස, සතර ධාතු ඉන්‍ද්‍රිය තුන, කබලීකාර ආහාරය යයි දොළොස් ආකාර රූපය ආරම්මණ පුරේජාත යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි වනාහි චක්ඛායතනය චක්ඛු විඤ්ඤාණ දෙකට පුරේජාත පච්චයෙන් පච්චය වේ. ඉතිරි සෝතාදි සතර විඤ්ඤාණයට ද එසේය. වස්තු රූපය වනාහි පඤ්ච විඤ්ඤාණ හැර ආරුප්ප විපාක සතරෙහි ද සෙසු සියළු චතු භූමක කුසල අකුසල අව්‍යාකතවලට චිත්ත චෛතසිකයන්ට පුරේජාතය පච්චය වේ. රූපාදිය වනාහි පඤ්චද්වාර අරමුණු වේ. දෙපස් විඤ්ඤාණයන්ට ද මනෝධාතුවලටද ඒකාන්තයෙන්ම පුරේජාත පච්චය වේ. මේ රූපාරූප අටළොස් ආකාරය, කාමාවචර කුසලයට රූපාවචර වශයෙන් අභිඤ්ඤා කුසලයට තදාරම්මණ කාමාවචර කිරියට රූපාවචරයෙන් අභිඤ්ඤා කිරියටදැයි මේ රාසි සයට පුරේජාත පච්චය වේ යයි මෙසේ මෙහි පච්චය උප්පන්න වශයෙන් ද විනිශ්චය දතයුතුය.
පච්ඡාජාත පච්චය නිද්දේසයෙහි **පච්ඡා ජාතා** යයි යමෙකුගේ කයට පච්චය වේ. එහි ඉපදී සිටිකල්හි උපන්. **පුරෙජාතස්ස** ඒවායේ ඉපදීම්වලින් මුලින් උපන් ජාති ක්‍ෂණය නො ඉක්මවා ඨිතියට පැමිණියට. **ඉමස්ස කායස්ස** මේ චතු සමුට්ඨානික ති සමුට්ඨානික භූත පාදාය රූපයයි කියන ලද කයට. මෙහි ද **තිසමුට්ඨාතික කායො** ආහාර සමුට්ඨාන අභාවයෙන් බ්‍රහ්ම පාරිසජ්ජාදීන්ගේ කය දැනගත යුතුය. මේ මෙහි පෙළ වර්ණනාවයි. මෙය වනාහි පච්ඡාජාත පච්චය නම් සංක්‍ෂෙපයෙන් ආරුප්ප විපාක හැර අවශේෂ චතුභූමක අරූප ස්කන්ධ එය ජාති වශයෙන් කුසල අකුසල විපාක කිරිය භේදයෙන් සතර ආකාරයට බෙදේ යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි වනාහි පංචවෝකාර භවයෙහි උපන් චතුභූමක කුසලයද අකුසලය ද උපන් ක්‍ෂණය නො ඉක්මවා ඨිතියට පැමිණියහුට චතු සමුට්ඨානික තිසමුට්ඨානික රූප කයට පච්ඡාජාත පච්චය වේ. ප්‍රතිසන්ධි විපාකය හැර විපාකයෙහි ද අවසේස කාමාවචර රූපාවචර විපාකය එයටම ඒකාන්තයෙන් පච්ඡාජාත වේ. ලෝකෝත්තරයෙහි ද පංචවෝකාරයෙහි උපන් විපාකය එයටම පච්ඡාජාත පච්චය වේ. ත්‍රෛභූමක කිරියද පංචවෝකාරයෙහි උපන් කියන ලද ආකාර කයට පච්ඡාජාත පච්චය වේ යයි මෙසේ මෙහි පච්චයුප්පන්න වශයෙන්ද විනිශ්චය දතයුතුය.
ආසේවන පච්චය නිද්දේසයෙහි **පුරිමා පුරිමා** සියළු නයවල සමනන්තර අතීතබව දතයුතුය. එහෙයින් මෙහි අනන්තර පච්චයෙහි මෙන් ‘පුරිමා පුරිමා කුසලා ධම්මා පච්ඡිමානං පච්ඡිමානං අබ්‍යාකතානං ධම්මානං’ යනාදි නයින් වෙනස් ජාතීන් සමග නිද්දේස නො කරන ලදද? තමාගේ ගතිය ගැන්වීමට අසමර්ථ බැවින්, වෙනස් ජාතිකයෝ වෙනස් ජාතිකයින්ට අරූප ධම්මානං අරූප ධර්මවලට ආසේවන ගුණයෙන් ප්‍රගුණ බලවත් බව සාදමින් තමාගේ කුසලාදි භාව ගතිය ගැන්වීමට නොහැකි වේ. එහෙයින් ඒවා සමග නිද්දේසය නොකොට යමෙක් ඔවුන්ගේ වාසනා සංඛයාත ආසේවනයෙන් ප්‍රගුණ බව බලවත් බවින් විශිෂ්ඨ වූ තමාගේ කුසලාදි භාව ගතිය ගැන්වීමට හැකිවේ. ඒවායේ ඒවා සමග සමාන ජාතිකයන් සමගම නිද්දේසය කරන ලදැයි දතයුතුය. ඉක්බිති විපාක අබ්‍යාකත කුමක් නිසා නො ගන්නා ලදද? ආසේවන අභාවයෙන්, විපාකයෙහි කර්ම වශයෙන් විපාක භවයට පැමිණ කම්ම පරිණාමය මෙන් වී පවතී. නිරුත්සාහ දුර්වල එය ආසේවන ගුණයෙන් තමාගේ ස්වභාවය ගන්වා වඩා නෙවසඤ්ඤා විපාකය ඉපදවීමට හැකිය. පෙර විපාක අනුභාවයෙන් ගෙන ඉපදවීමට යයි කර්ම වේගයෙන් තබන ලද වැටුනාක් මෙන් වී උපදී යයි විපාකයෙහි සියළු ආකාරයෙන් ආසේවන නැතැයි ආසේවන අභාවයෙන් විපාකය නොගන්නා ලදි. කුසල අකුසල කිරිය අනතුරු උපදින්නේ ද මෙය කර්ම ප්‍රතිබද්ධ පැවැත්මෙන් ආසේවන නොගනී යයි කුසලාදියටද ආසේවන පච්චය නොවේ. තවද නා නා ජාතික බවද මෙහි නොවේ. භූමි වශයෙන් වනාහි ආරම්මණ වශයෙන් හෝ නා නා ජාතික බව නම් නැත. එහෙයින් කාමාවචර කුසල කිරිය මහග්ගත කුසල කිරියවලට ද සංඛාර අරමුණ ද අනුලෝම කුසලය නිවන් අරමුණට ගොත්‍රභූ කුසලයට ආසේවන පච්චය වේයයි මේ එහි පෙළ වර්ණනාවයි. මේ ආසේවන පච්චය ජාති වශයෙන් කුසල, අකුසල, කිරියඅබ්‍යාකත යයි තුන් විදියකින් සිටියේය. එහි කුසලය භූමි වශයෙන් කාමාවචර, රූපාවචර, අරූපාවචර යයි ත්‍රිවිධය. අකුසලය කාමාවචරමය. කිරිබ්‍යාකතා කාමාවචර, රූපාවචර, අරූපාවචර යයි ත්‍රිවිධය. ලෝකෝත්තරයට ආසේවන පච්චය නම් නැතැයි මෙසේ මෙහි නා නා ප්‍රකාර බේද වශයෙන් විනිශ්චය දතයුතුය.
මෙසේ බෙදුණු මෙහි කාමාවචර කුසලය තමාගේ අනතුරු කාමාවචර කුසලයටම, යමක් වනාහි මෙහි ඤාණ සම්පයුත්තද, එය තමා හා සමාන වේදනා රූපාවචර කුසලයට අරූපාවචර කුසලයට ලෝකෝත්තර කුසලයටදැයි මේ රාසිවලට ආසේවන පච්චය වේ. රූපාවචර කුසලය වනාහි රූපාවචර කුසලයට ද අරූපාවචර කුසලය අරූපාවචර කුසලයට ද අකුසලය වනාහි අකුසලයට ආසේවන පච්චය වේ. කිරියෙන් වනාහි කාමාවචර කිරිය නියමයෙන් කාමාවචර කිරියටම යමෙක් ඤාණ සම්පයුත්ත වේද එය තමා හා සමාන වේදනා රූපාවචර කිරියට අරූපාවචර කිරියටදැයි මේ රාසිවලට ආසේවන පච්චය වේ. රූපාවචර කිරිය නියමයෙන් වනාහි රූපාවචර කිරියටම අරූපාවචර කිරිය නියමයෙන් අරූපාවචර කිරියටම ආසේවන පච්චය වේ. විපාකය වනාහි එක් ධර්මයකට එක් ධර්මයක් හෝ කිසි විපාකයකට ආසේවන පච්චය නැතැයි මෙසේ මෙහි පච්චයුප්පන්න වශයෙන් ද විනිශ්චය දතයුතුය.
කම්ම පච්චය නිද්දේසයෙහි **කම්මං **චේතනා කර්මයම. **කටත්තා ච රූපානං** කර්මයේ කටත්තා උපන් රූපයන්ගේ **කම්ම පච්චයෙන** අනේක කල්පකෝටි මත්තෙහි තමාගේ ඵලය ඉපදවීමට සමත් බැවින් නා නා ක්‍ෂණික කර්ම පච්චයෙන් යන අර්ථයයි. කුසල අකුසලවල කර්මය තමාගේ පවත්ති ක්‍ෂණයෙහි ඵල නොදේ. ඉදින් දෙන්නේ නම් යම් මනුෂ්‍යයෙක් දෙව්ලෝගාමී කුසල කර්මයක් කරයිද එය ආනුභාවයෙන් ඒ කෙණෙහි දෙවියෙක් වන්නේය. යම් ක්‍ෂණයක එය කරන ලදද එයින් අනිත් ක්‍ෂණයක විද්‍යමාන නොවේද හුදෙක් කටත්තා පමණක් මෙම ආත්මයෙහි උපදී හෝ වෙනත් අවස්ථාවක හෝ අවසේස පච්චය එක්වූ කල්හි ඵල උපදවයි. නිරුද්ධ වීමද පළමු ශිල්පාදි ක්‍රියා මෙන් කාලාන්තරයෙහි පැසුළු ශිල්පාදි ක්‍රියාවෙන් එහෙයින් නා නා ක්‍ෂණික කම්ම පච්චය යයි කියයි. චේතනා සම්පයුත්තකානං ධම්මානං යම් චේතනාවක් තමා සම්පයුත්ත ධර්මයන්ගේ තං සමුට්ඨා **නානන්ති** මේ ප්‍රතිසන්ධි ක්‍ෂණයෙහි කටත්තා රූපද ගනී. **කම්ම පච්චයෙන** මේ සහජාත චේතනා සඳහා කියන ලදි. කුසලාදියෙහි යම්කිසි චේතනාවක් සෙසු ධර්මයන්ගේ චිත්ත ප්‍රයෝග නියමයෙන් කිරිය අභාවයෙන් උපකාරක වේ. එහෙයින් සහජාත කම්ම පච්චයයි කියයි. මෙහි පෙළ වර්ණනාවයි.
මෙය කම්ම පච්චය වනාහි අර්ථ වශයෙන් චතුභූමක චේතනා පමණක්ම වේ. එය ජාති භේදයෙන් කුසල, අකුසල, විපාක, කිරිය යයි සතරාකාරය. එහි කුසලම භූමි වශයෙන් කාමාවචරාදි වශයෙන් සතරාකාරය. අකුසල ඒකාකාරය. විපාකය සතරවිධය. කිරිය තුන් අයුරුයයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි වනාහි සහජාත කාමාවචර කුසල චේතනා පංචවෝකාරයෙහි තමා හා සම්ප්‍රයුක්ත ධර්මවලට මෙන්ම චිත්ත සමුට්ඨාන රූපයට ද චතුවෝකාරයෙහි සම්ප්‍රයුක්ත ස්කන්ධ ධ්‍යානවලටද සහජාත කම්ම පච්චය වේ. ඉපදී නිරුද්ධ වූ තමාගේ විපාකවලට ස්කන්ධයන්ට කටත්තා රූපවලට නා නා ක්‍ෂණික කම්ම පච්චයෙන් පච්චය වේ. එය ද වනාහි පංචවෝකාරයේමය. අන්තැනක නොවේ. සහජාත රූපාවචර කුසල චේතනා තමා හා සම්ප්‍රයුක්ත ධර්මයන්ට චිත්ත සමුට්ඨාන රූපවලටද ඒකාන්තයෙන් සහජාත කම්ම පච්චයෙන් පච්චය වේ. ඉපදී නිරුද්ධ වූ තමාගේ විපාකවලටද කටත්තා රූපවලටද නා නා ක්‍ෂණික කම්ම පච්චයෙන් පච්චය වේ. අරූපාවචර වනාහි ලෝකෝත්තර සහජාත කුසල චේතනා ද පංචවෝකාරයෙහි තමා හා සම්පයුත්ත ධම්මවලට ද චිත්ත සමුට්ඨාන රූපවලට ද චතුවෝකාරයෙහි සම්පයුත්ත ස්කන්ධ ධ්‍යාන ද සහජාත කම්ම පච්චයෙන් පච්චය වේ. ඉපදී නිරුද්ධ වූවෝ වනාහි ද්විධ වෙති. තම තමාගේ විපාක ස්කන්ධ ධ්‍යානවලට නා නා ක්‍ෂණික කම්ම පච්චයෙන් පච්චය වේ. සහජාත අකුසල චේතනා පංචවෝකාරයෙිහ තමා හා සම්ප්‍රයුක්ත ස්කන්ධවලටද චිත්ත සමුට්ඨාන රූපවලටද චතුවෝකාරයෙහි අරූප ස්කන්ධ ධ්‍යානවලටද සහජාත කම්ම පච්චයෙන් පච්චය වේ. ඉපදී නිරුද්ධ වූ වනාහි විපාක ස්කන්ධ ධ්‍යානවලටද කටත්තා රූපවලටද නා නා ක්‍ෂණික කම්ම පච්චයෙන් පච්චය වේ.
කාමාවචර රූපාවචර වශයෙන් විපාක චේතනා තමා හා සම්පයුත්ත ධර්මයන්ටද සහජාත කම්ම පච්චයෙන් පච්චය වේ. අරූපාවචර විපාක චේතනා තමා හා සම්පයුත්ත ධර්මවලටද සහජාත පච්චයෙන් පච්චය වේ. ලෝකෝත්තර විපාක චේතනා පංචවෝකාරයෙහි තමා හා සම්පයුත්ත ධර්මවලටද චිත්ත සමුට්ඨාන රූපයටද චතුවෝකාරයෙහි අරූපාවචරයටද සහජාත කම්ම පච්චයෙන් පච්චය වේ. ත්‍රෛභූමික කිරිය චේතනා පංචවෝකාරයෙහි සම්ප්‍රයුත්ත ධර්මවලට ද චිත්ත සමුට්ටාන රූපයට ද, සහජාත කම්ම පච්චයෙන් පච්චය වේ. යමෙක් ආරුප්පයෙහි උපදීද ඒ අරූප ධර්මවලට ද සහජාත කම්ම පච්චයෙන් පච්චය වේයයි මෙසේ මෙහි පච්චයුප්පන්න වශයෙන් ද විනිශ්චය දතයුතුය.
විපාක පච්චය නිද්දේසයෙහි **විපාකා චත්තා‍රො ඛන්‍ධා** යයි යම්සේ කම්ම සමුට්ඨාන රූපද විපාක නොවේ. එහෙයින් විපාකයයි කියා සතර ස්කන්ධ කියන ලදි. මෙසේ මේ පෙළෙහි අරූප ධර්මම විපාක පච්චයෙන් ආයේය. ප්‍රශ්න වාරයේ වනාහි :- විපාක අබ්‍යාකත එක් ස්කන්ධයකි. ස්කන්ධ තුනටද චිත්ත සමුට්ඨාන රූපවලටද විපාක පච්චයෙන් පච්චය වේ. ප්‍රතිසන්ධි ක්‍ෂණයෙහි විපාක අබ්‍යාකත එක් ස්කන්ධයකි. ස්කන්ධ තුනටද කටත්තා රූපවලටද විපාක පච්චයෙන් පච්චය වේ. ආවා වූ චිත්ත සමුට්ඨාන කම්ම සමුට්ඨාන රූපද විපාක පච්චය ලබයි. මෙහි වනාහි සාවසේස වශයෙන් දේශනා කළායයි මෙහි පෙළ වර්ණනාවයි. මේ විපාක පච්චය විපාක භාවයෙන් ජාති වශයෙන් ඒකවිධය. භූමි භේද වශයෙන් කාමාවචරාදි වශයෙන් චතුර්විධය. මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි කාමාවචර රූපාවචර විපාකය තමා හා සම්ප්‍රයුක්ත ධර්මවලට පැවති චිත්ත සමුට්ඨාන රූපවලට ප්‍රතිසන්ධියෙහි කටත්තා රූපවලටද විපාක පච්චය වේ. අරූපාවචර විපාකය සම්ප්‍රයුක්ත ධර්මයන්ට ද ලෝකෝත්තර විපාකය පංචවෝකාරයෙහි සම්ප්‍රයුක්ත ධර්මයන්ටද චිත්ත සමුට්ඨාන රූපයටද චතුවෝකාරයෙහි සම්ප්‍රයුක්ත ස්කන්ධයන්ට ම විපාක පච්චය වේ යයි මෙසේ මෙහි පච්චයුප්පන්න වශයෙන් ද විනිශ්චය දතයුතුය.
ආහාර පච්චය නිද්දේසයෙහි **කබලීකාරො ආහාරො** සතර සන්තති සමුට්ඨාන රූපයෙහි ඕජාව ආහාර නමි. එය වනාහි යම්සේ පිඬු කොට ගිලීමෙන් ආහාර කෘත්‍ය කරයි. පිටත නො සිටියේය. එහෙයින් ආහාර යයි නොකියා කබලීකාර ආහාර යයි කියන ලදි. පිඬු කොට ගිලිය යුතු වස්තු බැවින් හෝ කබලීකාර යයි මේ නම වේ. ඊට **අරූපිනො ආහාරා** ඵස්ස චේතනා විඤ්ඤාණ ආහාර. **තං සමුට්ඨානානං** මෙහිද කම්ම සමුට්ඨාන ගන්නා ලදි. පඤ්හ වාරයේ මෙය කියන ලදි. ‘ප්‍රතිසන්ධි ක්‍ෂණයෙහි විපාක අබ්‍යාකත ආහාර සම්ප්‍රයුක්ත ස්කන්ධයන්ට කටත්තා රූපයන්ටද ආහාර පච්චයෙන් පච්චය වේ’ යයි මේ මෙහි පෙළෙහි වර්ණනාවය.
මේ ආහාර පච්චය වනාහි සංක්‍ෂේපයෙන් කබලීකාර ආහාරය. ඵස්ස, චේතනා, විඤ්ඤාණ යයි සතර දහම් වේ. එහි කබලීකාර ආහාරය හැර සෙසු තුන අරූප ආහාර වේ. ජාති වශයෙන් කුසල, අකුසල, විපාක, කිරිය භේද වශයෙන් සතරට බෙදේ. නැවත භූමි භේදයෙන් කුසලය සතරාකාරය. අකුසලය එක්විධය. විපාකය සතරවිධය. කිරිය ත්‍රිවිධය. මෙසේ විවිධව බෙදේ. කබලීකාර ආහාරය වනාහි ජාති වශයෙන් අව්‍යාකෘතය. භූමි වශයෙන් කාමාවචරයයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි චතු භූමිකද කුසල ආහාර තුන ද පංච වෝකාරයෙහි තමා හා සම්පයුත්ත ධර්මයන්ට මෙන්ම චිත්ත සමුට්ඨාන රූපයට ද ආහාර පච්චයෙන් පච්චය වේ. රූපාවචර හැර අවසේස ආරුප්පයෙහි සම්ප්‍රයුක්ත ධර්මයන්ටද ආහාර පච්චයෙන් පච්චය වේ. අකුසල ආහාරයෙහි ද මෙම නයම වේ. චතුභූමක විපාක ආහාරය වනාහි සියළු තැන සම්ප්‍රයුත්තකයන්ට ආහාර පච්චය වේ. මෙහි කාමාවචර රූපාවචර විපාකය වනාහි පංචවෝකාරයේ උපදිමින් පවත්නේ චිත්ත සමුට්ඨාන රූපයට ප්‍රතිසන්ධියේ උපදිමින් පවත්නේ චිත්ත සමුට්ඨාන රූපයට ප්‍රතිසන්ධියේ කටත්තා රූපයට ද ආහාර පච්චය වේ. ලෝකෝත්තර චිත්ත සමුට්ඨාන රූපයට ද, ආරුප්පයෙහි උපන් රූපයට පච්චය නොවේ. ත්‍රෛභූමකයද කිරිය ආහාර තුන පංචවෝකාරයෙහි සම්ප්‍රයුත්ත ධර්මයන්ටද චිත්ත සමුට්ඨාන රූපයටද ආහාර පච්චයෙන් පච්චය වේ. කාමාවචර අරූපාවචර වනාහි ආරුප්පයෙහි සම්ප්‍රයුත්ත ධර්මයන් ආහාර ප්‍රත්‍ය වේ. සතර සන්තති සමුට්ඨාන කබලීකාර ආහාර කිසිවක් මේ කයට යයි අවිසේසයෙන් කියන ලදි. විශේෂයෙන් වනාහි මෙහි ආහාර සමුට්ඨාන රූපයට උපදවන්නාද අනුපාලකයාද වී ආහාර පච්චයෙන් පච්චය වේ. සෙසු සමුට්ඨාන සැත්තෑ තුන අනුපාලක වී ආහාර පච්චයෙන් පච්චය වේ යයි මෙසේ මෙහි පච්චයුප්පන්න වශයෙන් ද විනිශ්චය දැනගත යුතුය.
ඉන්‍ද්‍රිය පච්චය නිද්දේසයෙහි **චක්ඛුන්‍ද්‍රියං** චක්ඛු සංඛ්‍යාත ඉන්‍ද්‍රිය. **ඉන්‍ද්‍රිය පච්චයෙන** තමා පෙර ඉපදී අරූප ධර්ම ඉපදවීමේ සිට නිරුද්ධ වන තුරු ඉන්‍ද්‍රිය පච්චයෙන් පච්චය වේ. සෝත ඉන්‍ද්‍රියාදියෙහි ද මෙම නයයි. **අරූපිනො ඉන්‍ද්‍රියානි** මෙහි අරූප ජීවිතෙන්‍ද්‍රිය ද ඇතුළත්ය. **තං සමුට්ඨානං** මෙය යට කියන ලද නයින්ම කටත්තා රූප ද ඇතුළත් කරන ලදි. ප්‍රශ්න වාරයෙහි මෙය කියන ලදි. ‘ප්‍රතිසන්ධි ක්‍ෂණයෙහි විපාක අබ්‍යාකත ඉන්‍ද්‍රිය සම්ප්‍රයුක්ත ස්කන්ධයන්ට කටත්තා රූපවලට ඉන්‍ද්‍රිය පච්චයෙන් පච්චය වේ’ යයි මෙසේ මෙහි පෙළ වර්ණනාව දතයුතුය.
මේ ඉන්‍ද්‍රිය පච්චය වනාහි ස්ත්‍රී පුරුෂ ඉන්‍ද්‍රිය හැර ඉන්‍ද්‍රිය විස්සක් පවතී, ස්ත්‍රී පුරුෂ ඉන්‍ද්‍රිය කිසිවක් ස්ත්‍රී පුරුෂ ලිංගවලට බීජ වේ. කලල ආදි කාලයෙහි පවතින ඒවායෙහි ස්ත්‍රී පුරුෂ ලිංගාදීන්ගේ අභාව නොමැති බව ඒවා ඒවට, වෙනත් ඒවාට ඉන්‍ද්‍රිය ප්‍රත්‍ය බව නොපතුරුවයි. ඉන්‍ද්‍රිය පච්චය තමාගේ විද්‍යමාන ක්‍ෂණයෙහි නො නිවි දහම්වලට ඉන්‍ද්‍රිය පච්චයභාවය නො පතුරුවන්නේ නම් නැත. එහෙයින් ඒවා (ස්ත්‍රී පුරුෂ) ඉන්‍ද්‍රිය පච්චය නොවේ. ඒවා යමකට බීජ වේද ඒවාට ඒවා සූත්‍රාන්තික පරියායෙන් (ක්‍රමයෙන්) ප්‍රකෘති උපනිස්සය භාවය භජනය කරයි. මෙසේ ඉන්‍ද්‍රිය පච්චය සමවිසි ඉන්‍ද්‍රිය වශයෙන් පවතී යයි දතයුතුය. එය ජාති වශයෙන් කුසල, අකුසල, විපාක, කිරිය, රූප වශයෙන් පස් ආකාරයකට බෙදේ. එහි කුසලය භූමි වශයෙන් සිව් අයුරුය. අකුසලය කාමාවචර වේ. විපාකය සිව් අයුරුය. කිරිය තුන් අයුරුය. රූපය කාමාවචරමය. මෙසේ විවිධව බෙදේ. මෙසේ මෙහි නා නා ප්‍රකාර භේද වශයෙන් විනිශ්චය දැනගත යුතුය.
මෙසේ බෙදුණු මෙහි චතු භූමක කුසල ඉන්‍ද්‍රිය පච්චය පංචවෝකාරයෙහි සම්ප්‍රයුක්ත ධර්මයන්ට ද චිත්ත සමුට්ඨාන රූපයට ද ඉන්‍ද්‍රිය පච්චයෙන් පච්චය වේ. අකුසලය ද එසේය. රූපාවචර කුසලය හැර අවසේස කුසල අකුසල, ආරුප්පයෙහි සම්ප්‍රයුක්ත ධර්මවලටද ඉන්‍ද්‍රිය පච්චයෙන් පච්චය වේ. චතුභූමක විපාක ඉන්‍ද්‍රිය පච්චය ඒකාන්තයෙන්ම සම්ප්‍රයුක්තකයන්ට ඉන්‍ද්‍රිය පච්චයෙන් පච්චය වේ. මෙහි කාමාවචර රූපාවචර වනාහි පංචවෝකාරයෙහි ඉපදීමෙන් පවතින චිත්ත සමුට්ඨාන රූපයට ප්‍රතිසන්දියෙහි කටත්තා රූපයට ද ඉන්‍ද්‍රිය පච්චයෙන් පච්චය වේ. ලෝකෝත්තරය චිත්ත සමුට්ඨාන රූපයටද අරූපයෙහි උපන් ලෝකෝත්තර විපාකයට ඉන්‍ද්‍රිය රූපෝ පච්චය නොවේ. ත්‍රෛභූමක කිරිය ඉන්‍ද්‍රිය පංචවෝකාරයෙහි සම්ප්‍රයුක්ත ධර්මයන්ට ද චිත්ත සමුට්ඨාන රූපයට ද (කාමාවචර රූපාවචර) ආරුප්පයෙහි සම්ප්‍රයුක්ත ධර්මයන්ට ද ඉන්‍ද්‍රිය පච්චය භාවය පතුරයි. චක්ඛු ඉන්‍ද්‍රියාදි වශයෙන් සවැදෑරුම් රූප ඉන්‍ද්‍රියෙහි චක්ඛු ඉන්‍ද්‍රිය කුසල අකුසල විපාක වශයෙන් සම්ප්‍රයුත්ත ධම්මවලට චක්ඛු විඤ්ඤාණ දෙකට. සෝත ඉන්‍ද්‍රියාදි එබඳු වූවන්, සෝත, විඤ්ඤාණාදියට, රූප ජීවිතේන්‍ද්‍රිය තමා හා සහජාතයන්ට ඨිති ක්‍ෂණයෙහි ඉන්‍ද්‍රිය පච්චයෙන් පච්චය වේ. සහජාත පච්චයභාවය වනාහි එයට නැතැයි මෙසේ මෙහි පච්චයුප්පන්න වශයෙන් ද විනිශ්චය දතයුතුය.
ඣාන පච්චය නිද්දේසයෙහි ඣානංගානි දෙපස් විඤ්ඤාණය හැර සෙසු සිත්වල උපන් විතක්ක විචාර පීති සෝමනස්ස දෝමනස්ස උපෙක්ඛා චිත්තෙකග්ගතා යන අංග හත. විඤ්ඤාණ කාය පහේ ඉදිරියේ වැටෙන බව ඒවා කෙරෙහි විද්‍යමාන වුවද උපේක්ඛා සුඛ දුක්ඛ ධ්‍යාන වැඩීම් ආකාරයේ අභාවයෙන් ඣාන අංග නො උපුටන ලදමය. **තං සමුට්ඨානානං** මෙහි ද කටත්තා රූප සංග්‍රහ කරන ලදැයි දතයුතුය. ප්‍රශ්න වාරයෙහි මෙය කියන ලදි. ප්‍රතිසන්ධි ක්‍ෂණයෙහි විපාක අබ්‍යාකත ඣාන අංග සම්ප්‍රයුක්ත ස්කන්ධවලට කටත්තා රූපවලට ඣාන පච්චයෙන් පච්චය වේ. මේ ඣාන පච්චය වනාහි ඣානාංග සත වශයෙන් පැවතියේද ජාති භේදයෙන් කුසල අකුසල විපාක කිරිය වශයෙන් සතරාකාරයට බෙදේ. නැවත භූමි වශයෙන් සතර එක සතර තුන යයි ආකාර වශයෙන් දොළොස් ආකාරයට බෙදේ යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි චතු භූමියද කුසල ඣාන අංගය පංච වෝකාරයෙහි සම්ප්‍රයුත්ත ධර්මවලට ද චිත්ත සමුට්ඨාන රූපයට ද රූපාවචරය හැර අවසේස ආරුප්පයෙහි සම්ප්‍රයුත්ත ධර්මවලට ද ඣාන පච්චයෙන් පච්චය වේ. අකුසලයෙහි ද මෙම නයම වේ. කාමාවචර රූපාවචර විපාකයේ පවතින සම්ප්‍රයුත්ත ධර්මවලටද චිත්ත සමුට්ඨාන රූපයටද ප්‍රතිසන්ධියෙහි සම්ප්‍රයුත්ත ධර්මයන්ටද කටත්තා රූපයටද, ආරුප්පයෙහි විපාක සම්ප්‍රයුත්ත ධර්මයන්ටද ආරුප්පයෙහි ලෝකෝත්තර යම් විපාකයක් උපදීද එයද පංචවෝකාරයෙහි වනාහි ඒ චිත්ත සමුට්ඨාන රූපයටද ඣාන පච්චයෙන් පච්චය වේ. තුන් බිම ද කිරිය දැහැන් අංගයද පංචවෝකාරයෙහි සම්ප්‍රයුත්ත දහම්වලටද චිත්ත සමුට්ඨාන රූපයටද මෙහි ආරුප්පයෙහි යමක් උපදීද එය සම්ප්‍රයුත්ත ධර්මවලටද ඣාන පච්චයෙන් පච්චය වේයයි මෙසේ මෙහි පච්චයුප්පන්න වශයෙන්ද විනිශ්චය දතයුතුය.
මග්ග පච්චය නිද්දේසයෙහි **මග්ගංගානි** අහේතුක චිත්තුප්පාද (සිත්) හැර සෙසු සිත්වල උපන් ප්‍රඥා විතර්ක සම්මා වාචා කම්මන්ත ආජීව විරිය සති සමාධි මිච්ඡා දිට්ඨි මිච්ඡා වාචා කම්මන්ත ආජීව යන මේ අංග දොළොසය. මාර්ගයේ වනාහි හේතු පශ්‍යමක බැවින් අහේතුක සිත්වල මාර්ග අංග නො උපුටන ලදි. **තං සමුට්ඨානානං** මෙහි ද කටත්තා රූපය සංගෘහීතය. ප්‍රශ්න වාරයෙහි එය කියන ලදි. ‘ප්‍රතිසන්ධි ක්‍ෂණයෙහි විපාක අබ්‍යාකත මාර්ගාංග සම්ප්‍රයුත්ත ස්කන්ධවලට කටත්තා රූපවලට මග්ග පච්චයෙන් පච්චය වේ’ යයි මෙය මෙහි පෙළ වර්ණනාවය.
මේ මග්ග පච්චය දොළොස් මාර්ගාංග වශයෙන් සිටියේ ද ජාති භේදයෙන් කුසලාදි වශයෙන් චතුර්විධය. කුසලාදියේ ද කාමාවචරාදි භූමි භේදයෙන් දොළොස් අයුරුය. මෙසේ මෙහි නා නා ප්‍රකාර භේද වශයෙන් විනිශ්චය දැනගත යුතුය. මෙසේ බෙදුණු මෙහි වනාහි සිව් බිමද කුසල මග්ග අංගය පංචවෝකාරයෙහි සම්පයුත්ත ධර්මයන්ට ද චිත්ත සමුට්ඨාන රූපයට ද රූපාවචරය හැර සෙසු ආරුප්පයෙහි සම්පයුත්ත ධර්මයන්ට ද මග්ග පච්චයෙන් පච්චය වේ යයි සියල්ල ඣාන පච්චයේ මෙන් විස්තර විය යුතුයයි මෙසේ මෙහි පච්චයුප්පන්න වශයෙන්ද විනිශ්චය දතයුතුය.
සම්පයුත්ත පච්චය නිද්දේසයෙහි පෙළ නො ගැඹුරු අරුත් වේ. මේ සම්පයුත්ත පච්චය නම් සංක්‍ෂේපයෙන් සියළුම අරූපී ස්කන්ධ වේ. ප්‍රභේද වශයෙන් මෙය ජාති විසින් කුසලාදිය භූමි විසින් ද කාමාවචරාදිය වශයෙන් විවිධව බෙදේ යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය. මෙසේ බෙදුණු මෙහි සිව් බිමෙහි ද කුසල ස්කන්ධවල එක් ස්කන්ධයකි ස්කන්ධ තුනේ. තුන එකට දෙක දෙකට යයි මෙසේ සියළුම ඔවුනොවුන් සම්පයුත්ත පච්චයෙන් පච්චය වේ. අකුසල විපාක කිරිය ස්කන්ධවලද මෙම නයම වේයයි මෙසේ මෙහි පච්චයුප්පන්න වශයෙන්ද විනිශ්චය දතයුතුය.
විප්පයුත්ත පච්චය නිද්දේසයෙහි **රූපිනො ධම්මා අරූපිනං** මෙය හෘදය වස්තුවද චක්ඛු ඉන්‍ද්‍රියාදී වශයෙන් දතයුතුය. රූප ධර්මවල මේ කොටස් සයම අරූප ස්කන්ධවලට විප්පයුත්ත පච්චයෙන් පච්චය වේ. රූපායතනාදිය වනාහි ආරම්මණ ධම්ම කිසිවක් විප්පයුත්ත ධම්ම වේ. විප්පයුත්ත පච්චය නොවේ. කුමන කරුණකින්ද? සම්පයෝග සංකාය අභාවයෙන් අරූපී ස්කන්ධ චක්ඛු ආදී වස්තූන්ගේ අභ්‍යන්තරයෙන් නික්මෙන්නා මෙන් උපත වේ. එහි සැක වේ. මේවා මේවා සමග සම්පයුත්තද නැතහොත් විප්පයුත්ත වේද ආරම්මණ ධම්ම වනාහි වස්තු නිශ්‍රයෙන් උපදිමින් ආරම්මණය පමණක් වේ. ඒවාවල සම්පයෝග සංකා නැත. මෙසේ සම්පයෝග සංකාය අභාවයෙන් ඔවුහු විප්පයුත්ත පච්චය නොවෙති. හෘදය වස්තු ආදියෙහි මේ විප්පයුත්ත පච්චය වශයෙන් දතයුතුය. මෙය ප්‍රශ්න වාරයෙහි කියන ලදි. ‘වස්තු කුසල ස්කන්ධයන්ගේ විප්පයුත්ත පච්චයෙන් පච්චය වේ. වස්තු අකුසල ස්කන්ධවලට විප්පයුත්ත පච්චයෙන් පච්චය වේ. චක්ඛායතනය චක්ඛු විඤ්ඤාණයට විප්පයුත්ත පච්චයෙන් පච්චය වේ. සෝත, ඝාන, ජිව්හා, කායායතනය කාය විඤ්ඤාණයට විප්පයුත්ත පච්චයෙන් පච්චය වේ. වස්තු විපාක අබ්‍යාකතවලට කිරිය අබ්‍යාකත ස්කන්ධවලට විප්පයුත්ත පච්චයෙන් පච්චය වේ.’
අරූපී ධර්ම රූපී ධර්මවලට මෙය වනාහි සතර ස්කන්ධයන්ගේ වශයෙන් දතයුතුය. අරූප ධර්මවල සතර ස්කන්ධම සහජාත පුරේජාත රූප ධර්මවලට විප්පයුත්ත පච්චය වේ. නිවන අරූප හා සමාන නිසා රූපයට විප්පයුත්ත පච්චය නොවේ. ‘සතරකින් සම්පයෝගය සතරකින් විප්පයෝගය වේ’ යයි කියන ලදි. මෙසේ සතර අරූප ස්කන්ධවලටම විප්පයුත්ත පච්චයභාවය දතයුතුය. ප්‍රශ්න වාරයෙහි මෙය කියන ලදි. සහජාත කුසල ස්කන්ධ චිත්ත සමුට්ඨාන රූපවලට විප්පයුත්ත පච්චයෙන් පච්චය වේ. පච්ඡාත කුසල ස්කන්ධ පුරේජාත මේ කයට විප්පයුත්ත පච්චයෙන් පච්චය වේ. ප්‍රතිසන්ධි ක්‍ෂණයෙහි විපාක අබ්‍යාකත ස්කන්ධ කටත්තා රූපවලට විප්පයුත්ත පච්චයෙන් පච්චය වේ. ස්කන්ධ වස්තුවලට’ යයි මෙසේ මෙහි පෙළ වර්ණනාව දතයුතුය.
මේ විප්පයුත්ත පච්චය නම් සංක්‍ෂේපයෙන් පංචවෝකාර භවයෙහි පවත්නා රූප අරූප ධර්ම වේ. ඒවායින් රූපය චක්ඛු ආදි වස්තු වශයෙන් සවැදෑරුම් බෙදෙන ලදි. අරූපය පංචවෝකාර භවයෙහි උපන් කුසල අකුසල විපාක කිරිය වශයෙන් සතර වැදෑරුම්ව බෙදෙන ලදි. එහි භූමි, කාමාවචරාදි වශයෙන් චතුර්විධය. එක්විධය. තිවිධය යයි එකොළොස් ආකාර භේද වේ. ආරුප්ප විපාකයට විප්පයුත්ත පච්චය නොවේ යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි වනාහි පංචවෝකාර භවයෙහි උපන් චතු භූමක කුසලය අකුසලයද තමා විසින් උපදවන ලද චිත්ත සමුට්ඨානික රූපයට සහජාත විප්පයුත්ත පච්චයෙන් පච්චය වේ. උත්පාද ක්‍ෂණය නො ඉක්මවා ඨිති ක්‍ෂණයට පැමිණි පුරේජාත චතුසමුට්ඨානික තිසමුට්ඨානික රූප කයට පච්ඡාජාත විප්පයුත්ත පච්චයෙන් පච්චය වේ. ලෝකෝත්තර විපාකය චිත්ත සමුට්ඨාන රූපයටම. මෙය ත්‍රිවිධ වේ. පුරේජාත චතුසමුට්ඨානික තිසමුට්ඨානික කයට පච්ඡාජාත විප්පයුත්ත පච්චයෙන් පච්චය වේ. ත්‍රෛභූමක කිරිය චිත්ත සමුට්ඨානිකයට සහජාත විප්පයුත්ත පච්චයෙන් පච්චය වේ. [missing trans] රූප සය අයුරින් සිටි කල්හි වස්තු රූපය ප්‍රතිසන්ධි ක්‍ෂණයෙහි කාමාවචර රූපාවචර විපාකවලට චතුභූමක කුසල්වලට අකුසල්වලට දෙපස් විඤ්ඤාණය හැර ත්‍රෛභූමක විපාකවලට ත්‍රෛභූමක කිරියවලට පුරේජාත විප්පයුත්ත පච්චයෙන් පච්චය වේ. චක්ඛායතන ආදිය චක්ඛු විඤ්ඤාණ ආදියට පුරේජාත විප්පයුත්ත පච්චයෙන් පච්චය වේ. මෙසේ මෙහි පච්චයුප්පන්න වශයෙන් ද විනිශ්චය දතයුතුය.
අත්‍ථි පච්චය නිද්දේසයෙහි **චත්තාරො ඛන්‍ධා** යනාදියෙන් සහජාත වශයෙන් අත්‍ථි පච්චය නිර්දිෂ්ඨය. **චක්ඛායතනං** යනාදියෙන් පුරේජාත වශයෙන් **යං රූපං නිස්සාය** මෙහි සහජාත පුරේජාත වශයෙන් අත්‍ථි පච්චය දක්වන ලදි. මෙසේ මෙය පෙළෙහි සහජාත පුරේජාතම අත්‍ථි පච්චය වශයෙන් ආයේය. ප්‍රශ්න වාරයෙහි වනාහි සහජාත, පුරේජාත, පච්ඡාජාත, ආහාර, ඉන්‍ද්‍රිය යන ඒවායේ වශයෙන් ආ බැවින් පච්ඡාත ආහාර ඉන්‍ද්‍රිය වශයෙන් ද අත්‍ථි පච්චය ලැබේ. මෙහි වනාහි සාවසේස වශයෙන් දේශනය කරන ලදැයි මෙය පෙළ වර්ණනාවය.
මේ අත්‍ථි පච්චය වනාහි අඤ්ඤමඤ්ඤ වශයෙන් හා අඤ්ඤමඤ්ඤ වශයෙන් නොවේ යයි දෙයාකාරය. මෙහි අඤ්ඤමඤ්ඤ ත්‍රිවිධය. අරූප අරූපයෙන්, රූප රූපයෙන්, රූපාරූප රූපාරූපයෙන් වශයෙනි. **චත්තාරො ඛන්‍ධා අරූපිනො** මෙහි සියලු සිත් ඉපදීම් වශයෙන් අරූප අරූපයෙන් යයි කියන ලදි. **චත්තාරො මහාභූතා** මෙහි සියළු සිත් වශයෙන් රූප රූපයෙන් යයි කියන ලදි. **ඔක්කන්තික්ඛණෙ නාමරූපං** මෙහි ප්‍රතිසන්ධි ස්කන්ධයන් මෙන්ම වස්තු වශයෙන් රූපා රූප රූපාරූපයෙන් යයි කියන ලදි. අඤ්ඤමඤ්ඤ නොවත් ද අරූපං අරූපස්ස, රූපං රූපස්ස, රූපං අරූපස්ස වශයෙන් ත්‍රිවිධය. **චිත්ත චෙතසිකා ධම්මා** මෙහි පංචවෝකාර වශයෙන් අරූපය අරූපයට යයි කියන ලදි. **මහාභූත උපාදාය රූපානං** මෙහි සියළු සිත් වශයෙන් රූපය රූපයට යයි කියන ලදි. **චක්ඛායතනං චක්ඛු විඤ්ඤාණ ධාතුයා** යනාදියෙහි වස්තු ආරම්මණ වශයෙන් රූපය අරූපයට යයි අත්‍ථි පච්චය කියන ලදි.
තව මේ අත්‍ථි පච්චය නම් සංක්‍ෂෙපයෙන් ක්‍ෂණ තුනට පැමිණියේය. නාමය මෙන්ම රූපයද වර්තමාන ස්කන්ධ යයි කීමට වටී. එය ජාති භේදයෙන් කුසල, අකුසල, විපාක, කිරිය, රූප වශයෙන් පස් ආකාරයට බෙදේ. එහි කුසලය සහජාත පච්ඡාජාත වශයෙන් දෙවැදෑරුම් වේ. එසේම අකුසලය විපාකය හා කිරියද, ඒවායින් කුසලය කාමාවචරාදි භේදයෙන් සතරට බෙදේ. අකුසලය කාමාවචරමය. විපාකය චතුභූමකය. කිරිය තිභූමකය. රූප නියමයෙන් අත්‍ථි පච්චය කාමාවචරය. එය සහජාත පුරේජාත වශයෙන් ද්විධය. එහි පංච වස්තු ආරම්මණ ද පුරේජාත වේ. හෘදය වස්තුව සහජාත හෝ පුරේජාත හෝ වේ යයි ප්‍රශ්න වාරයෙහි ආවේය. ආහාරය ඉන්‍ද්‍රිය ද සහජාතාදි භේද නො ලැබේ යයි මෙසේ මෙහි නා නා ප්‍රකාර භේද වශයෙන් විනිශ්චය දතයුතුය.
මෙසේ බෙදුණු මෙහි වනාහි චතුභූමක කුසලය ද සහජාත අත්‍ථි පච්චය වේ. එක් ස්කන්ධයක් ස්කන්ධ තුනකට ආදි නයින් අඤ්ඤමඤ්ඤ ස්කන්ධයන්ට මෙන්ම චිත්ත සමුට්ඨාන රූපයට ද රූපාවචර කුසලය හැර අවසේස ආරුප්පයෙහි සම්ප්‍රයුක්ත ස්කන්ධයන්ටම සහජාත කුසලය අත්‍ථි පච්චයෙන් පච්චය වේ. අකුසලයෙහි ද මෙම නයම වේ. එය ද පංචවෝකාරයෙහි සම්ප්‍රයුක්ත ස්කන්ධවලට මෙන්ම චිත්ත සමුට්ඨාන රූඵයටද චතුවෝකාරයෙහි සම්පයුත්ත ස්කන්ධයන්ට ද සහජාත කුසලය අත්‍ථි පච්චයෙන් පච්චය වේ. පංචවෝකාරයෙහි චතු සමුට්ඨානික තිසමුට්ඨානික කයට පච්ඡාත කුසලය අත්‍ථි පච්චයෙන් පච්චය වේ.
විපාකය වනාහි කාමාවචර රූපාවචර අත්‍ථි පච්චය නියමයෙන් ම ප්‍රතිසන්ධි - ක්‍ෂණයෙහි ස්කන්ධවලටද කටත්තා රූපයටද සහජාත අත්‍ථි පච්චයෙන් පච්චය වේ. පවතින සම්පයුත්ත ස්කන්ධයන්ට ද චිත්ත සමුට්ඨාන රූපයට ද සහජාත අත්‍ථි පච්චයෙන් පච්චය වේ. ඨිතිභාවයට පැමිණි චතු සමුට්ඨානික සමුට්ඨානික කයට පච්ඡාජාත අත්‍ථි පච්චයෙන් පච්චය වේ. අරූපාවචර විපාකය වනාහි ආරුප්පයෙහි උපන් ලෝකෝත්තර විපාකයද තමා හා සම්ප්‍රයුක්ත ස්කන්ධම සහජාත අත්‍ථි පච්චයෙන් පච්චය වේ. පංචවෝකාරයෙහි ලෝකෝත්තර විපාකය සම්පයුත්ත ස්කන්ධයන්ටම චිත්ත සමුට්ඨාන රූපයද සහජාත අත්‍ථි පච්චයෙන් පච්චය වේ. චතුසමුට්ඨානික තිසමුට්ඨානික කයට පච්ඡාජාත පච්චයෙන් පච්චය වේ. තිරිය වශයෙන් රූපාවචර අත්‍ථි පච්චය වේ. සම්පයුත්ත ස්කන්ධයන්ටද චිත්ත සමුට්ඨානික රූපයට ද සහජාත පච්චයෙන් පච්චය වේ. චතු සමුට්ඨානික තිසමුට්ඨානික කයට පච්ඡාජාත අත්‍ථි පච්චයෙන් පච්චය වේ. කාමාවචර රූපාවචර වනාහි ආරුප්පයෙහි සම්පයුත්ත ස්කන්ධයටද පංචවෝකාරයෙහි චිත්ත සමුට්ඨාන රූපයට ද සහජාත අත්‍ථි පච්චයෙන් පච්චය වේ.
රූප සංඛ්‍යාතය අත්‍ථි පච්චය සහජාත, පුරේජාත, ආහාර, ඉන්‍ද්‍රිය යයි සතරාකාරය. එහි සහජාත අත්‍ථි පච්චය චතු සමුට්ඨානික වශයෙන් සතරාකාරයෙන් සිටියේය. එහි කම්ම සමුට්ඨාන එකය, මග්ග මහාභූත තුනය. තුන එකටය. දෙක දෙකටය. මහාභූත උපාදාය රූප යයි මෙසේ සහජාත පච්චයෙන් පච්චය වේ. ප්‍රතිසන්ධි ක්‍ෂණයෙහි වස්තුරූපය කාමාවචර රූපාවචර විපාක ස්කන්ධයන්ට සහජාත අත්‍ථි පච්චයෙන් පච්චය වේ. සෙසු ති සමුට්ඨාන රූපද එක මහාභූතය. මහාභූත තුනට තුන එකට මහාභූත දෙක දෙකට උපාදාය රූපවලට යයි මෙසේ සහජාත අත්‍ථි පච්චයෙන් පච්චය වේ. පුරේජාත අත්‍ථි පච්චය වනාහි වත්‍ථු පුරේජාත ආරම්මණ පුරේජාත වශයෙන් ද්විධ වේ. ඒ දෙවිධියම යට පුරේජාත පච්චයෙහි කියන ලද නයින්ම යොදා ගතයුතුය. ආහාර පච්චය ද යට කබලීකාර ආහාර පච්චයෙහි යොදන ලද නයින්ම යෙදිය යුතුය. මෙහි වනාහි මෙය නිරුද්ධ නොවූ ක්‍ෂණයෙහි පච්චයභාවයෙන් අත්‍ථි පච්චය යයි කියන ලදි. රූප ජීවිතේන්‍ද්‍රියද යට ඉන්‍ද්‍රිය පච්චයෙහි රූප ජීවිතේන්‍ද්‍රිය යෙදීමෙහි කියන ලද නයින්ම යෙදිය යුතුය. මෙහි වනාහි මෙයද තමාගේ අනිරුද්ධ ක්‍ෂණයෙහිම පච්චය භාවයෙන් අත්‍ථි පච්චය යයි කියන ලදැයි මෙසේ මෙහි පච්චයුප්පන්න වශයෙන් ද විනිශ්චය දතයුතුය.
නත්‍ථි පච්චය නිද්දේසයෙහි **සමනන්තර නිරුද්ධා** යයි අන්‍ය සතකින් අනන්තරිකව සමනන්තර නිරුද්ධ වේ. **පච්චුප්පන්නාතං** යනු පච්චුප්පන්නානං (වර්තමානයේ). මෙයින් නත්‍ථි පච්චයට අවකාස දීම් අර්ථයෙන් නත්‍ථි පච්චයභාවය සාදයි. පෙර නිරෝධ වශයෙන් පසුව වූවන්ට පැවතීමේ අවකාස (ඉඩ) නොදෙන්නවුන් අතරෙහි ඔවුන්ගේ පැවතීම් බව නොවන්නේය. මේ මෙහි පෙළ වර්ණනාවයි. සෙසු සියල්ල අනන්තර පච්චයෙහි කියන ලද නයින්ම දතයුතුය. පච්චය ලක්‍ෂණයම මෙහි වෙනසයි. පච්චයන්ගේ වනාහි වර්තමාන කාලයේද විවිධ කිරීම් නැත. හුදෙක් එහි චක්ඛු විඤ්ඤාණධාතු සම්පයුත්තයන්ටද ‘ධම්මා මනොධාතුයා’ යනාදි නයින් පච්චයද පච්චය උපන්නද ස්වරූප වශයෙන් දක්වන ලදි. මෙහි වනාහි සමනන්තර නිරුද්ධ චිත්ත චෛතසික ධර්මයන්ගේ යයි ඒ සියල්ලද නිරෝධ උප්පාද වශයෙන් සමානව දක්වන ලදි.
විගත පච්චය නිද්දේසයෙහි **සමනන්තර විගත** යයි සමනන්තරම විගත වේ. මෙයින් විගත පච්චයේ වෙන්ව ගමන්කිරීම් භවයෙන්ම පච්චය භාවය දක්වයි. නත්‍ථි පච්චයේද මෙහිද ව්‍යඤ්ජන මාත්‍රයෙන්ම (අකුරුවලින්) විවිධත්වය වේ. අර්ථයෙහි නොවේ.
අවිගත පච්චය නිද්දේසයෙහි **චත්තාරො ඛන්‍ධා** යනාදියේ සියළු ආකාරයෙන් අත්‍ථි පච්චය නිද්දේසයෙහි කියන ලද නයින්ම අර්ථය දතයුතුය. මේ පච්චයේ අත්‍ථි පච්චය සමග අක්‍ෂරවලින් පමණක් නානත්වය වේ. අර්ථයෙහි නොවේ.
දැන් මෙසේ උද්දේස නිද්දේස වශයෙන් දක්වන ලද මේ සූවිසි ප්‍රත්‍යවල ඤාණ වාරයේ විසදභාවය සඳහා :- අනේක ධර්මවල ඒක පච්චයභාවයෙන්, එක් ධර්මයක අනේක පච්චයභාවයෙන්, එක් පච්චයක අනේක පච්චයභාවයෙන්, පච්චය සභාගයෙන්, පච්චය විසභාගයෙන්, යුගළකයෙන්, ජනකා ජනකයෙන්, සබ්බට්ඨානික සබ්බට්ඨානිකයෙන්, රූපය රූපයට යනාදි විකල්පයෙන්, භව භේදයෙන් යයි මේ පද දහය වශයෙන් ප්‍රකීර්ණක විනිශ්චය දතයුතුය. එහි ‘අනේක ධම්මානං එක පච්චයභාවතො’ යයි මේවා අතරෙන් කම්ම පච්චය හැර අවසේස පච්චය විසිතුනේ අනේක ධර්ම එක පච්චයෙන් වේ. කම්ම පච්චය වනාහි එක් චේතනා ධර්මයම යයි මෙසේ එහි අනේක ධර්මවල එක් පච්චය භාව වශයෙන් විනිශ්චය දතයුතුය.
‘එක ධම්මස්ස අනෙක පච්චයභාවතො’ හේතු පච්චයෙහි අමෝහය එක් ධර්මයකි. එය පුරෙජාත, කම්ම, ආහාර, ඣාන පච්චය නොවේ. සෙසු පච්චය විස්ස පච්චය වේ. අලෝභ අදෝස, ඉන්‍ද්‍රිය මග්ග පච්චය නොවේ. සෙසු පච්චය අටළොස පච්චය වේ. ලෝභ, මෝහ, විපාක පච්චය නොවේ. සෙසු පච්චය සතළොස් පච්චය වේ. දෝසය අධිපති පච්චය නොවේ. සෙසු පච්චය සොළොස් පච්චය වේ. ආරම්මණ පච්චයෙහි රූපායතනය චක්ඛු විඤ්ඤාණ ධාතුවට ආරම්මණ පුරේජාත, අත්‍ථි, අවිගත වශයෙන් සතරාකාර පච්චය වේ. එසේම මනෝ ධාතුවට අහේතුක මනෝ විඤ්ඤාණ ධාතුවට ද, සහේතුකයට වනාහි ආරම්මණ අධිපති ආරම්මණ උපනිස්සය වශයෙන් ද පච්චය වේ. මෙම නයින් සියළු ආරම්මණ ධර්මයන්ට අනේක පච්චයභාවය දතයුතුය.
අධිපති පච්චයෙහි ආරම්මණ අධිපති ආරම්මණ පච්චයෙහි කියන ලද නයින්ම අනේක පච්චයභාවය දතයුතුය. සහජාත අධිපති කෙරෙහි වීමංස අමෝහ හේතු මෙන් විසි ආකාර පච්චය වේ. ඡන්‍දය, හේතු පුරේජාත, කම්ම, ආහාර, ඉන්‍ද්‍රිය, ඣාන, මග්ග පච්චය නොවේ. සෙසු සතළොස් පච්චය වශයෙන් පච්චය වේ. සිත හේතු, පුරේජාත, කම්ම, ඣාන, මග්ග පච්චය නොවේ. සෙසු එකුන් විසි පච්චය වශයෙන් පච්චය වේ. විරිය හේතු, පුරේජාත, කම්ම, ආහාර, ඣාන පච්චය නොවේ. සෙසු එකුන් විසි වශයෙන් පච්චය වේ.
අනන්තර පච්චයෙහි ‘චක්ඛු විඤ්ඤාණ ධාතු’ යනාදි නයින් කියන ලද සතර ස්කන්ධවල වේදනා ස්කන්ධය, හේතු, පුරේජාත, කම්ම, ආහාර, මග්ග පච්චය නොවේ. සෙසු එකුන් වීසති වශයෙන් පච්චය වේ. සඤ්ඤා ඛන්‍ධය, ඉන්‍ද්‍රිය ඣාන පච්චය නොවේ. සෙසු සතළොස වශයෙන් පච්චය වේ. සංඛාර ඛන්‍ධයෙහි හේතු, හේතු පච්චයෙහි කියන ලද නයින්. ඡන්‍ද විරිය අධිපති පච්චයෙහි කියන ලද පච්චය වේ. ඵස්ස, හේතු පුරේජාත කම්ම ඉන්‍ද්‍රිය ඣාන මග්ග පච්චය නොවේ. සෙසු අටළොස වශයෙන් පච්චය වේ. චේතනා හේතු පුරේජාත ඉන්‍ද්‍රිය ඣාන මග්ග පච්චය නොවේ. සෙසු එකුන් විස්ස වශයෙන් පච්චය වේ. විතක්කය - හේතු පුරේජාත කම්ම ආහාර ඉන්‍ද්‍රිය පච්චය නොවේ. සෙසු එකුන් විස්ස වශයෙන් පච්චය වේ. විචාරය, මග්ග පච්චය ද නොවේ. සෙසු අටළොස වශයෙන් පච්චය වේ. පීති ඒවායේ වශයෙන්ම පච්චය වේ. චිත්තෙකග්ගතා - හේතු පුරේජාත කම්ම ආහාර පච්චය නොවේ. සෙසු විස්ස වශයෙන් පච්චය වේ. සද්ධා - හේතු පුරේජාත කම්ම ආහාර ඣාන පච්චයෝ නොවෙති. සෙසු අටළොස වශයෙන් පච්චය වේ. සතිය ඒවා සමග මග්ග පච්චය ද යුක්ත එකුන් විසි අයුරින් පච්චය වේ. ජීවිතේන්‍ද්‍රිය සද්ධාවෙහි කියන ලද අටළොස වශයෙන් පච්චය වේ. හිරි ඔත්තප්ප (ලජ්ජා භය) එයින් ඉන්‍ද්‍රිය පච්චය බැහැරකොට සෙසු සතළොස වශයෙන් පච්චය වේ. කාය පස්සාදි යුගලයද එසේය. යෙවාපන කයෙහි (තවත් අනිත් ධර්මවල) අධිමොක්ඛ මනසිකාර තත්‍රමජ්ඣත්තතා කරුණා මුදිතා ද විරති වනාහි ඒවා සමග මග්ග පච්චයෙන්දැයි අටළොස් ආහාර පච්චය වේ. මිච්ඡාදිට්ඨි - එයින් විපාක පච්චය හැර සතළොස් ආකාරයකින්. මිච්ඡා වාචා කම්මන්ත ආජීව - ඒවායින් ද කම්ම ආහාර පච්චයෙන්දැයි එකුන්විසි ආකාරයකින්. අහිරික, අනොත්තප්ප, මාන, ථීන, මිද්ධ, උද්ධච්ච යන මේවාට හේතු පුරේජාත කම්ම විපාක ආහාර ඉන්‍ද්‍රිය ඣාන මග්ග පච්චය නොවේ. සෙසු සොළොස් පච්චය වශයෙන් පච්චය වේ. විචිකිච්ඡා, ඉස්සා, මච්ඡරිය, කුක්කුච්ච යන මේවාට එයින් අධිපති පච්චය හැර පසළොස් ආකාරයෙන්. විඤ්ඤාණ ස්කන්ධයට අධිපති පච්චයෙහි කියන ලද නයින්ම අනේක පච්චයභාවය දතයුතුය. සමනන්තර පච්චයෙහි ද මෙම නයම වේ.
සහජාත පච්චයෙහි සතර ස්කන්ධවල එක එක ධර්මයට අනේක පච්චයභාවය කියන ලද නයින්ම දතයුතුය. සතර මහාභූත ආරම්මණ, ආරම්මණා අධිපති, සහජාත අඤ්ඤමඤ්ඤ, නිස්සය, උපනිස්සය, පුරේජාත අත්‍ථි අවිගත වශයෙන් නව ආකාරයට පච්චය වේ. හෘදය වස්තුව - ඒවායේද විප්පයුත්තයේද වශයෙන් දස ආකාරයට පච්චය වේ. අඤ්ඤමඤ්ඤ පච්චයෙහි පෙර නොවූවක් නැත. නිස්සය පච්චයෙහි චක්ඛායතන ආදි-ආරම්මණ, ආරම්මණාධිපති, උපනිස්සය පුරේජාත, අත්‍ථි, අවිගත වශයෙන් සයාකාරයකින් පච්චය වේ. මෙහි පෙර නොවූවක් මෙපමණය. පච්ඡා ජාතාදියෙහි අපුබ්බ නැත. ආහාර පච්චයෙහි කබළීකාර ආහාරය - ආරම්මණ, ආරම්මණාධිපති, උපනිස්සය ආහාර අත්‍ථි, අවිගත වශයෙන් පච්චය වේ. ඉන්‍ද්‍රියාදියෙහි අපුබ්බ නැත. මෙසේ මෙහි ඒක ධර්මයේ අනේක පච්චයභාව වශයෙන් ද විනිශ්චය දතයුතුය.
‘එක පච්චයස්ස අනෙක පච්චය භාවතො’ යයි හේතු පච්චයාදියෙහි යම්කිසි එක් පච්චයකට යම් අයුරකින් යම් අරුතකින් යම් පච්චයුප්පන්නයින්ගේ පච්චයක් වේද, ඒ අයුරු ඒ අරුත අත්නොහැරම අන්‍ය වූ යම් අයුරකින් යම් අරුතකින් එය එකෙණෙහිම ඒ ධර්මයන්ට අනේක පච්චයභාවයට යයි. එයින් අනේක පච්චයභාවයෙන් එහි විනිශ්චය දතයුතු යයි අර්ථය වේ. කෙසේද? අමෝහය හේතු පච්චයකි. එය හේතු පච්චය අර්ථය අත් නොහරින්නේම අධිපති, සහජාත, අඤ්ඤමඤ්ඤ, නිස්සය, විපාක, ඉන්‍ද්‍රිය, මග්ග, සම්පයුත්ත, විප්පයුත්ත, අත්‍ථි, අවිගත වශයෙන් අන්‍ය වූ ද එකොළොස් අයුරකින් අනේක පච්චයභාවයට යයි. අලෝභ අදෝස ඒවායින් අධිපති ඉන්‍ද්‍රිය, මග්ග පච්චය යන තුන හැර සෙස්සන්ගේ වශයෙන් අනේක පච්චයභාවයට යයි. මෙය විපාක හේවලද ලැබේ. කුසල කිරියවල වනාහි විපාක පච්චයභාවය පිරිහෙයි. සෙස්සන්ගේ වශයෙන් අනේක පච්චයභාවයට යයි.
ආරම්මණ පච්චය - ඒ ආරම්මණ පච්චයභාවය අත්නොහැරම ආරම්මණාධිපති, නිස්සය, උපනිස්සය, පුරේජාත, විප්පයුත්ත, අත්‍ථි අවිගතයන්ගේ වශයෙන් අන්‍ය වූ සත් ආකාරයකින් අනේක පච්චයභාවයට යයි. මෙය මෙහි උත්කෘෂ්ඨ පරිච්ඡේදයයි. අරූප ධර්මයන්ගේ වනාහි අතීත අනාගතවල හෝ රූප ධර්මයන්ගේ ආරම්මණ පච්චය නැතිකල්හි ආරම්මණාධිපති ආරම්මණ උපනිස්සය පමණක්ම මතුවෙහි ලබයි. අධිපති පච්චයෙහි වීමංසය අමෝහයට සමානය. ඡන්‍දය, අධිපති පච්චය අධිපති පච්චයභාවය අත්නොහරින්නේම සහජාත අඤ්ඤමඤ්ඤ නිස්සය, විපාක, සම්පයුත්ත, අත්‍ථි, අවිගතයන්ගේ වශයෙන් අන්‍ය වූ අට ආකාරයකින් අනේක පච්චයභාවයට යයි. අවිගතයන්ගේ වශයෙන් අන්‍ය වූ ද දස ආකාරයකින් අනේක පච්චය භාවයට යයි. සිත ඒවායින් මග්ග පච්චය ඉවත්කොට ආහාර පච්චය බහා මේවායේ වශයෙන් අධිපති පච්චයෙන් මත්තෙහි දස ආකාරයකින් අනේක පච්චයභාවයට යයි. ආරම්මණාධිපති වනාහි යට ආරම්මණ පච්චයෙහි කියන ලද නයින් අනේක පච්චයභාවය දතයුතුය.
අනන්තර සමනන්තර පච්චය අනන්තර සමනන්තර පච්චයභාවය අත්නොහැරම උපනිස්සය, කම්ම, ආසේවන, නත්‍ථි, විගතයන්ගේ වශයෙන් අන්‍ය වූ පස් ආකාරයකින් අනේක පච්චයභාවයට යයි. ආර්ය මාර්ග චේතනාම මෙහි කම්ම පච්චයභාවය ලබයි. සෙසු ධර්ම නොවේ. සහජාත පච්චය - සහජාත පච්චයභාවය අත් නොහරින්නේම හේතු, අධිපති, අඤ්ඤමඤ්ඤ, නිස්සය කම්ම, විපාක, ආහාර, ඉන්‍ද්‍රිය, ඣාන, මග්ග, සම්පයුත්ත, විප්පයුත්ත, අත්‍ථි, අවිගතයන්ගේ වශයෙන් අන්‍ය වූ ද තුදුස් ආකාරයකින් අනේක පච්චයභාවයට යයි. මෙය ද උත්කෘෂ්ඨ පරිච්ඡේදයකි. වස්තු සහජාතාදීන්ගේ වනාහි වශයෙන් මෙහි හේතු පච්චයාදීන්ගේ අභාවයද දතයුතුය. අඤ්ඤමඤ්ඤ පච්චයෙහි ද මෙම නයම වේ.
නිස්සය පච්චය, නිස්සය පච්චයභාවය අත්නොහරින්නේ ම සූවිසි පච්චයවල තමාගේ නිස්සය පච්චය භාවය මෙන්ම අනන්තර, සමනන්තර, පච්ඡාජාත, ආසේවන, නත්‍ථි, විගතයද සය ඉවත්කොට සෙස්සන්ගේ වශයෙන් අන්‍ය වූද සතළොස් ආකාරයකින් අනේක පච්චයභාවයට යයි. මෙය ද උත්කෘෂ්ඨ පරිච්ඡේදයකි. වස්තු නිස්සයාදීන්ගේ වශයෙන් වනාහි මෙහි හේතු පච්චයාදීන්ගේ අභාවය දතයුතුය.
උපනිස්සය පච්චයෙහි ආරම්මණ උපනිස්සය ආරම්මණාධිපති සමානය. අනන්තර උපනිස්සය අනන්තර උපනිස්සය පච්චයභාවය අත්නොහරින්නේම අනන්තර, සමනන්තර, කම්ම, ආසේවන, නත්‍ථි, විගතයන්ගේ වශයෙන් අන්‍ය වූ ද සයාකාරයකින් අනේක පච්චයභාවයට යයි. ආර්ය මාර්ග චේතනාම මෙහි කම්ම පච්චයභාවය ලබයි. සෙසු ධර්ම නොවේ. පකතූපනිස්සය පකතූපනිස්සයම. කම්ම පච්චය ද පුරෙජාත පච්චය තමාගේ පුරේජාත පච්චයභාවය අත්නොහැරම ආරම්මණ, ආරම්මණ අධිපති, නිස්සය, උපනිස්සය, ඉන්‍ද්‍රිය, විප්පයුත්ත, අත්‍ථි, අවිගතයන්ගේ වශයෙන් අන්‍ය වූ ද අට ආකාරයකින් අනේක පච්චයභාවය යයි මෙයද උත්කෘෂ්ඨ නිර්දේශයකි. මෙහි ආරම්මණ පුරේජාතයෙහි වනාහි නිස්සය ඉන්‍ද්‍රිය, විප්පයුත්ත, පච්චයභාවය නොලබයි. මෙයින් මතුවටද ලබන නොලබන බව දතයුතුය. පච්ඡාජාත පච්චය තමාගේ පච්ඡාජාත පච්චයභාවය අත්නොහැර විප්පයුත්ත, අත්‍ථි අවිගතයන්ගේ වශයෙන් අන්‍ය වූ තුන් ආකාරයකින් අනේක පච්චයභාවයට යයි. ආසේවන පච්චය ආසේවන පච්චයභාවය අත්නොහැරම අනන්තර, සමනන්තර, උපනිස්සය, නත්‍ථි, විගතයන්ගේ වශයෙන් අන්‍ය වූ පස් ආකාරයකින් අනේක පච්චයභාවයට යයි.
කම්ම පච්චය කම්ම පච්චයභාවය අත්නොහැරම ඒක ක්‍ෂණික සහජාත, අඤ්ඤමඤ්ඤ, නිස්සය, විපාක, ආහාර, සම්පයුත්ත, විප්පයුත්ත, අත්‍ථි, අවිගතයන්ගේ වශයෙන් අන්‍ය වූද නව ආකාරයකින් අනේක පච්චයභාවයට යයි. නානා ක්‍ෂණික උපනිස්සය, අනන්තර, සමනන්තර, නත්‍ථි, විගතයන්ගේ වශයෙන් අන්‍ය වූද පස් ආකාරයකින් අනේක පච්චයභාවයට යයි. විපාක පච්චය විපාක පච්චයභාවය අත්නොහැරම හේතු, අධිපති, සහජාත, අඤ්ඤමඤ්ඤ, නිස්සය, කම්ම, ආහාර, ඉන්‍ද්‍රිය, ඣාන, මග්ග, සම්පයුත්ත, විප්පයුත්ත, අවිගතයන්ගේ වශයෙන් අන්‍ය වූද තුදුස් ආකාරයකින් අනේක පච්චයභාවයට යයි. ආහාර පච්චයෙහි කබලීකාර ආහාරය ආහාර පච්චයභාවය අත්නොහැරම අත්‍ථි, අවිගතයන්ගේ වශයෙන් අන්‍ය වූද දෙයාකාරයකින් අනේක පච්චයභාවයට යයි. සෙසු තුන් ආහාර පච්චයභාවය අත්නොහැර යථානුරූපව අධිපති, සහජාත, අඤඤ්මඤ්ඤ, නිස්සය, කම්ම, විපාක, ඉන්‍ද්‍රිය, සම්පයුත්ත, විප්පයුත්ත, අත්‍ථි, අවිගතයන්ගේ වශයෙන් අන්‍ය වූද එකොළොස් ආකාරයකින් අනේක පච්චයභාවයට යයි.
ඉන්‍ද්‍රිය පච්චයෙහි රූපී පඤ්චඉන්‍ද්‍රිය ඉන්‍ද්‍රිය පච්චයභාවය අත්නොහැර නිස්සය, පුරේජාත, විප්පයුත්ත, අත්‍ථි, අවිගතයන්ගේ වශයෙන් අන්‍ය වූද පස් ආකාරයකින් අනේක පච්චයභාවයට යයි. රූප ජීවිතේන්‍ද්‍රිය ද ඉන්‍ද්‍රිය පච්චයභාවය අත්නොහැරම අත්‍ථි, අවිගත වශයෙන් අන්‍ය වූද දෙයාකාරයකින් අනේක පච්චයභාවයට යයි. අරූපි ඉන්‍ද්‍රිය ද යථානුරූපව ඉන්‍ද්‍රිය පච්චයභාවය අත්නොහරින්නේම හේතු, අධිපති, සහජාත, අඤ්ඤමඤ්ඤ, නිස්සය, විපාක, ආහාර, ඣාන, මග්ග, සම්පයුත්ත, විප්පයුත්ත, අත්‍ථි, අවිගතයන්ගේ වශයෙන් අන්‍ය වූද සොළොස් ආකාරයකින් අනේක පච්චයභාවයට යයි. ඣාන පච්චය ඣාන පච්චයභාවය අත්නොහරින්නේම යථානුරූපව සහජාත, අඤ්ඤමඤ්ඤ, නිස්සය, විපාක, ඉන්‍ද්‍රිය, මග්ග, සම්පයුත්ත, විප්පයුත්ත, අත්‍ථි අවිගතයන්ගේ වශයෙන් අන්‍ය වූද දස ආකාරයකින් අනේක පච්චයභාවයට යයි. මග්ග පච්චය මග්ග පච්චයභාවය අත්නොහරින්නේම යථානුරූපව ඣාන පච්චයේ කියන ලද දහයේ හේතු අධිපතීන්ගේ වශයෙන් අන්‍ය වූ දොළොස් ආකාරයකින් අනේක පච්චයභාවයට යයි.
සම්පයුත්ත පච්චය, සම්පයුත්ත පච්චයභාවය අත්නොහරින්නේ යථානුරූපව හේතු, අධිපති, සහජපන, අඤ්ඤමඤ්ඤ, නිස්සය, කම්ම, විපාක, ආහාර, ඣාන, මග්ග, අත්‍ථි, අවිගතයන්ගේ වශයෙන් අන්‍ය වූද, තෙළෙස් ආකාරයෙන් අනේක පච්චයභාවයට යයි. විප්පයුත්ත පච්චය, විප්පයුත්ත පච්චයභාවය අත්නොහරින්නේ අනන්තර, සමනන්තර, ආසේවන, සම්පයුත්ත, නත්‍ථි, විගත සංඛ්‍යාත පච්චය සය ඉවත්කොට සෙස්සන්ගේ වශයෙන් යථානුරූපව අන්‍ය වූද සතළොස් ආකාරයෙන් අනේක පච්චයභාවයට යයි. එහි රූපයේද අරූපයේද පච්චය විභාගය දතයුතුයි. අත්‍ථි පච්චය අත්‍ථි පච්චයභාවය අත්නොහරින්නේ. අනන්තර, සමනන්තර, ආසේවන, විගත සංඛ්‍යාත පච්චය පහ බැහැරකොට සෙස්සන්ගේ වශයෙන් යථාරූපව අන්‍ය වූද අටළොස් ආකාරයෙන් අනේක පච්චයභාවයට යයි. නත්‍ථි පච්චය විගත පච්චය අනන්තර පච්චයට සමානය. අවිගත පච්චය අත්‍ථි පච්චයට සමාන වේමය. මෙසේ මෙහි එක් පච්චයකට අනේක පච්චය භාව වශයෙන් විනිශ්චය දතයුතුය.
‘පච්චය සභාගතො’ යයි මේ සූවිසි පච්චයෙහි අනන්තර, සමනන්තර, අනන්තරරූපනිස්සය, ආසේවන, නත්‍ථි, විගත, සභාග යම්සේ ද එසේම ආරම්මණ, ආරම්මණාධිපති, ආරම්මණූපනිස්සය ද වේ. මෙම උපායෙන් මෙහි පච්චය සභාග වශයෙන් විනිශ්චය දතයුතුය.
‘පච්චය විසභාගතො’ යයි පුරේජාත පච්චය වනාහි මෙහි පච්ඡාජාත පච්චය සමග විසභාග වේ. එසේ සම්පයුත්ත පච්චය විප්පයුත්ත පච්චය සමග, අත්‍ථි පච්චය නත්‍ථි පච්චය සමග, විගත පච්චය අවිගත පච්චය සමග මෙම උපායෙන් මෙහි පච්චය විසභාග වශයෙන් විනිශ්චය දතයුතුය.
‘යුගළකතො’ යයි මේවායෙහි ද අර්ථ සමාන බව ශබ්ද සමාන බව කාල ප්‍රතිපක්‍ෂභාවය, හේතුඵලභාවය, අඤ්ඤමඤ්ඤ ප්‍රතිපක්‍ෂ භාවය යයි මෙම කරුණුවලින් යුගළක වශයෙන් විනිශ්චය දතයුතුය. අනන්තර සමනන්තර අර්ථ සමාන බවට එක් යුගළකයක් නම් වේ. නිස්සය උපනිස්සය ශබ්ද සමාන බවට, පුරේජාත පච්ඡාජාත කාල ප්‍රතිපක්‍ෂ බවට, කම්ම පච්චය විපාක පච්චය හේතුඵල භාවයට, සම්පයුත්ත විප්පයුත්ත පච්චය ඔවුනොවුන් ප්‍රතිපක්‍ෂ බවට, එක් එක් යුගළක නම් වේ. එසේම අත්‍ථි නත්‍ථි පච්චය විගත අවිගත පච්චය යයි මෙසේ මෙහි යුගළක වශයෙන් ද විනිශ්චය වේ. ‘ජනකා ජනකතො’ යයි මේවායෙහි ද අනන්තර සමනන්තර අනන්තරූප නිස්සය පකතූපනිස්සය ආසේවන පච්චය නා නා ක්‍ෂණිකය, කම්ම පච්චය නත්‍ථි විගත පච්චය යන මේවා ජනක පච්චය වේ. අජනක නොවේ. පච්ඡාජාත පච්චය හුදෙක් උඵස්ථම්භකය. ජනක නොවේ. සෙසු පච්චය ජනක ද අජනක ද වේ. උපස්ථම්භකද වේ යන අර්ථයයි. මෙසේ මෙහි ජනක අජනක වශයෙන් ද විනිශ්චය දතයුතුය.
‘සබ්බට්ඨානිකාසබ්බට්ඨානිකතො’ මේවායෙහි ද සහජාත නිස්සය අත්‍ථි අවිගත පච්චය සබ්බඨානිකය. සියළු රූප අරූප ධර්මයන්ට ස්ථාන වූ කරුණු වූ යන අර්ථයයි. මේවායින් හැර උපදින එක් ධර්මයකුදු නැත. ආරම්මණ ආරම්මණ අධිපති අනන්තර සමනන්තර අනන්තර උපනිස්සය පකතූපනිස්සය ආසේවන සම්පයුත්ත නත්‍ථි විගත පච්චය අසබ්බඨානික නම් වේ. සියළු රූප අරූප ධර්මයන්ට ස්ථාන නොවේ. අරූප ස්කන්ධයන්ටම ස්ථාන වේ. කරුණු වේ යන අර්ථයයි. අරූප ධර්මවලම මේවා උපදියි. රූප ධර්මවල නොවේ. පුරේජාත පච්ඡාජාත පච්චය ද අසබ්බඨානිකය. අරූප රූපවලටම පිළිවෙලින් පච්චයවීමෙන් කියන ලද අවසේස ද රූප අරූප ධර්මයන්ට උත්පත්ති හේතුභාවයෙන් සබ්බඨානික නොවේයයි මෙසේ මෙහි සබ්බඨානික අසබ්බඨානික වශයෙන් ද විනිශ්චය දතයුතුය.
‘රූපං රූපස්සාති ආදි විකප්පතො’ මේවායෙහි ද සූවිසි ප්‍රත්‍යවල එක පච්චයක් ද ඒකාන්තයෙන්ම රූපය වී රූපයටම පච්චයවීමක් නම් නැත. ඒකාන්තයෙන් ම රූපය වී අරූපයට පච්චයවීමක් නම් නැත. මෙය කවරේද යත්? පුරේජාත පච්චයයි. පුරේජාත පච්චය වනාහි ඒකාන්තයෙන්ම රූපය වී අරූපයට පච්චය වේ. ඒකාන්තයෙන් ම රූපය වී රූප අරූපවලට පච්චයවීමක් නම් නැත. ඒකාන්තයෙන්ම අරූපය වී අරූපයට පච්චයවීමක් ඇත. මෙය කවරේද? අනන්තර සමනන්තර ආසේවන සම්පයුත්ත නත්‍ථි විගත වශයෙන් සයාකාරය. ඒ සියල්ල ද ඒකාන්තයෙන් ම අරූපය වී අරූපයටම පච්චය වේ. ඒකාන්තයෙන්ම අරූපය වී ඒකාන්තයෙන්ම රූපයට පච්චයවීමක් ද ඇත. මෙය කවරේද? පච්ඡාජාත පච්චයයි. එය ඒකාන්තයෙන් අරූපය වී රූපයටම පච්චය වේ. ඒකාන්තයෙන් අරූප ධර්මයම රූප අරූපවලට පච්චයවීමක් ද ඇත. මෙය කවරේද? හේතු, කම්ම, විපාක, ඣාන, මග්ග වශයෙන් පංචවිධය. ඒ සියල්ල ඒකාන්තයෙන් අරූපම වී රූපධර්මවල ද අරූප ධර්මවල ද පච්චය වේ. ඒකාන්තයෙන් රූප රූප වී රූපයට පච්චයවීමක් නම් නැත. අරූපයටම පච්චයවීමක් ඇත. එය කවරේද? ආරම්මණ හා උපනිස්සය පච්චය. මේ දෙක ඒකාන්තයෙන් රූප අරූප වී රූප අරූප වී අරූපයටම පච්චය වේ. ඒකාන්තයෙන් රූප අරූප වී රූප අරූපවලට පච්චයවීමක් ද ඇත. මෙය කවරේද? අධිපති සහජාත, අඤ්ඤමඤ්ඤ, නිස්සය, ආහාර, ඉන්‍ද්‍රිය, විප්පයුත්ත, අත්‍ථි, අවිගත වශයෙන් නව ආකාරය. ඒ සියල්ල ඒකාන්තයෙන් රූප අරූප වී රූප අරූපවලටම පච්චය වේයයි මෙසේ මෙහි රූපාරූපස්සති විකප්ප වශයෙන් ද විනිශ්චය දතයුතුය.
‘භව භෙදතො’ සූවිසි පච්චයවල පංචවෝකාර භවයෙහි කිසි පච්චයක් නොලැබෙන්නේ නොවේ. චතුවෝකාර භවයෙහි පුරේජාත, පච්ඡාජාත විප්පයුත්ත හැර සෙසු එක්විසි පච්චය ලැබේ. ඒකවෝකාර භවයෙහි සහජාත අඤ්ඤමඤ්ඤ නිස්සය කම්ම ඉන්‍ද්‍රිය අත්‍ථි අවිගත වශයෙන් සතක් ලැබේ. බාහිරයෙහි වනාහි ඉන්‍ද්‍රියබද්ධ නොවන රූපයෙහි සහජාත, අඤ්ඤමඤ්ඤ නිස්ස අත්‍ථි අවිගත වශයෙන් පහක්ම ලබයි යයි මෙසේ මෙහි භවභේද වශයෙන් ද විනිශ්චය දැනගත යුතුය.
පුච්ඡාවාරො
මෙසේ අනුලෝම පට්ඨාන ආදියෙහි තික පට්ඨාන ආදි වශයෙන් සූවිසි සියළු ප්‍රත්‍ය සමෝධාන පට්ඨාන මහා ප්‍රකරණයෙහි යම් තිකාදියක් නිසා නිර්දේශිත මේ තික පට්ඨානය, දුක පට්ඨානය...........දුක දුක පට්ඨානං යයි කියන ලදි. ඒවා ආමර්ශනය නොකොට යම් ප්‍රත්‍යයන්ගේ වශයෙන් ඒ තිකාදිය බෙදන ලදි. ඒ පච්චයම මේ මාතෘකා තබන පච්චය විභංග සංඛ්‍යාත වාරයෙන් උද්දේශ වශයෙන් ද නිද්දේස වශයෙන් ද දක්වා දැන් යම් තිකාදියක් නිසා දක්වන ලද මේ තික පට්ඨානය, දුක පට්ඨානය.....දුක දුක පට්ඨානයයි කියන ලදි. ඒ තිකාදිය මේ පච්චයන්ගේ වශයෙන් විස්තර කොට දැක්වීමට එක එක තික දුක නිසා සත්මහා වාරයකින් දේශනා කරන ලදි. ඒවායේ නම් මෙසේය. පටිච්ච වාරය, සහජාත වාරය, පච්චය වාරය, නිස්සය වාරය, සංසට්ඨ වාරය, සම්පයුත්ත වාරය, පඤ්හා වාරය යනුවෙනි.
එහි **කුසලං ධම්මං පටිච්ච කුසලො ධම්මො** යයි පටිච්ච නම් වශයෙන් කියන ලද්දේ පටිච්ච වාරයයි. **කුසලං ධම්මං සහජාතො කුසලො ධම්මො** යයි සහජාත නම් වශයෙන් කියන ලද්දේ සහජාත වාරයයි. එය පෙර පටිච්ච වාරය සමග අර්ථ වශයෙන් වෙනසක් නැත. පටිච්ච නම අවබෝධ කරන්නන්ගේ වශයෙන් පළමුව කියන ලදි. සහජාත නම අවබෝධ කරන්නන්ගේ වශයෙන් දෙවනුව කියන ලදි. දෙකේම චේතනාවල රූප අරූප ධර්ම වශයෙන් පච්චය මෙන්ම පච්චයුප්පන්නද දතයුතුය. ඒවා ද සහජාතමය. පුරේජාත පච්ඡාජාත නො ලැබේ. **කුසලං ධම්මං පච්චයා කුසලො ධම්මො** යයි මෙසේ පච්චය නම් වශයෙන් කියන ලද්දේ පච්චය වාරයයි. එයද පෙර වාර දෙක මෙන් රූප අරූප ධර්ම වශයෙන්ම දතයුතුය. මෙහි පච්චය වනාහි පුරේජාත ද ලබයි. පෙර දෙකට වඩා වෙනස මෙය වේ. ඉන් අනතුරුව කුසලං ධම්මං නිස්සාය කුසලො ධම්මො යයි මෙසේ නිස්සය නම් වශයෙන් කියන ලද්දේ නිස්සය වාරයයි. එය පෙර පච්චය වාරය සමග අර්ථයෙන් වෙනසක් නැත. පච්චය නම් වශයෙන් අවබෝධ කරන්නන්ට පළමුව කියන ලදි. නිස්සය නම් වශයෙන් අවබෝධ කරන්නන්ට දෙවනුව කියන ලදි. ඉනික්බිතිව **කුසලං ධම්මං සංසට්ඨො කුසලො ධම්මො** යයි මෙසේ සංසට්ඨ නම් වශයෙන් කියන ලද්දේ සංසට්ඨ වාරයයි. **කුසලං ධම්මං සම්පයුත්තො කුසලො ධම්මො** යයි මෙසේ සම්පයුත්ත නම් වශයෙන් කියන ලද්දේ සම්පයුත්ත වාරයි. එය පෙර සංසට්ඨ වාරයෙන් අර්ථ වශයෙන් වෙනස් නැත. සංසට්ඨ නම් වශයෙන් අවබෝධ කරන්නන්ට පළමුව කියන ලදි. සම්පයුත්ත නම් වශයෙන් අවබෝධ කරන්නන්ට දෙවනුව කියන ලදි. චේතනා දෙකේම අරූප ධර්ම වශයෙන් ම පච්චය පච්චයුප්පන්න ද දතයුතුය. සත්වන වාරයෙහි වනාහි යම්සේ **කුසලො ධම්මො කුසලස්ස ධම්මස්ස හෙතු පච්චයෙන පච්චයො** යනාදි නයින් ඒ ඒ ප්‍රශ්න උපුටා නැවත **කුසලා හෙතු සම්පයුත්තකානං** යනාදි නයින් ඒ සියළු ප්‍රශ්න ගැට නැතිව අවුල් නැතිකොට බෙදන ලදි. එහෙයින් ඒ වාරය ප්‍රශ්නය මැනවින් බෙදන ලද බැවින් පඤ්හවාර සංඛ්‍යාවට ගියේය. මෙහි පච්චය ද පච්චයුප්පන්න ද රූපාරූප වශයෙන්ම දතයුතුය.
එහි යම් ඒ පටිච්ච වාරය සියල්ලට පළමුව උද්දේස නිද්දේස වශයෙන් එය ද්විධ වේ. එහි පළමුව උද්දේස වාරය පුච්ඡා වාරයයි ද කියයි. පණ්ණත්ති වාරයයි ද ඊටම නමකි. ඒ කුසලාදිය කුසලාදිය නිසා, හේතුප්‍රත්‍ය ආදීන්ගේ වශයෙන් උදෙසන ලද බැවින් උද්දේස වාර වේ. කුසලාදිය නිසා හේතුප්‍රත්‍යාදි වශයෙන් කුසලාදියේ උපත විමසන ලද බැවින් පුච්ඡාවාර වේ. කුසලාදිය නිසා හේතුප්‍රත්‍යාදි වශයෙන් කුසලාදි උපත පනවන ලද බැවින් පණ්ණත්ති වාරයයි කියන ලදි.
එහි **සියා කුසලං ධම්මං පටිච්ච කුසලො ධම්මො උප්පජ්ජෙය්‍ය හෙතු පච්චයා** යනු පරිකල්පන පුච්ඡාය. එහි අර්ථය මෙසේය. යම් කුසල ධර්මයක් හේතු ප්‍රත්‍යයෙන් උපදින්නේ නම් එය කුසල ධර්මය නිසා වන්නේද? නොහොත් කුසල ධර්මය නිසා යම් කුසල ධර්මයක් උපදින්නේද එය හේතුප්‍රත්‍යයෙන් වන්නේදැයි මෙය මෙහි අර්ථයයි. එහි **පටි** යනු සමාන අර්ථයෙහි පවතී. සදිස පුග්ගලයා පටිපුග්ගලයාය. සදිස (සමාන) භාග පටිභාග යයි කියනු ලැබේ. **ඉච්ඡා** මෙය ගමන උද්‍යොග කරන වචනයකි. දෙක එකතුකොට **පටිච්ච** එකට ඉපදීම් සංඛ්‍යාත සමාන භාවයට පැමිණ එක් උත්පත්ති භාවයට පැමිණේ යයි කියන ලද්දේ වේ. **කුසලො ධම්මො** යයි මෙසේ එකට ඉපදීම් වශයෙන් කුසල ධර්ම නිසා කුසල ධර්ම උපදින්නේ යයි අසයි. එසේ නැතහොත් **පටිච්චා** යයි පච්චයකොට ඒ පච්චය කිරීම පුරේජාත ද සහජාතද පච්චය ලබයි. මෙහි සහජාත අදහස් කරයි. **සියා කුසලං ධම්මං පටිච්ච අකුසලො** ආදියෙහි ද මෙම නයමයි. එහි සහජාත වශයෙන් කුසල ධර්මය නිසා කිසි අකුසලයක් නැත. මේ පුච්ඡා වාරයෙහි වනාහි යමක් විසඳන්නේ අර්ථ වශයෙන් ලබයි. යමක් නොලැබේද, ඒ සියල්ල ප්‍රශ්න වශයෙන් උපුටන ලදි. අන්‍යයා වශයෙන් වනාහි විසඳීමෙහි යමක් නොලැබේද, එය හැර යමක් ලැබේද එයම විසඳන ලදි.
මෙසේ මෙහි ඇසීම්වල තේරුමද ඇසීමේ ස්වභාවය ද දැන ගණන වශයෙන් පුච්ඡා පරිච්ඡේදය දතයුතුය. මෙහි වනාහි ‘කුසලං ධම්මං පටිච්ච’ යයි කුසල පදය මුල්කොට කුසල අකුසල අබ්‍යාකත තුන පුච්ඡා වේ. නැවත එයම මුල්කොට කුසල අබ්‍යාකතා වශයෙන් දුක ප්‍රභේද බැවින් තුන, නැවත එයම මුල්කොට තික අන්තකොට ඇති එකකි. මෙසේ **කුසලං ධම්මං පටිච්චා** කුසලය මුල්වූ ප්‍රශ්න හත. එසේම අකුසලය මුල්වූ. එසේම අබ්‍යාකතා මුල්වූ. එසේම කුසල අබ්‍යාකතා මුල්වූ. එසේම අකුසල අබ්‍යාකතා මුල්වූ. කුසල අකුසල ආදික, කුසල අකුසල අබ්‍යාකතාදික, සියල්ල සතක් වූ සත්තකයන්ගේ වශයෙන් කුසලතික නිසා හේතු පච්චයෙහි එකුන් පනස් ප්‍රශ්න ඇසීම්.
එහි එකක් මුල්කොට එකක් අවසන්කොට ඇති නවයක්, එකක් මුල්කොට දෙකක් අවසන් කොට නවයක්, එකක් මුල්කොට තුනක් අවසන්කොට තුනක්, දෙකක් මුල්කොට දෙකක් අවසන්කොට ඇති නවයක්, දෙකක් මුල්කොට තුනක් අවසන්කොට ඇති තුනක්, තුනක් මුල්කොට එකක් අවසන්කොට ඇති තුනක්, තුනක් මුල්කොට දෙකක් අවසන්කොට ඇති තුනක් තුනක් මුල්කොට තුනක් අවසන්කොට ඇති එකක් යයි මෙසේ මේවා මූල අවසාන වශයෙන් දතයුතුය. යම්සේ හේතුපච්චයෙහි එකුන්පනසක් ආරම්මණ පච්චයාදියෙහිද එසේම යයි සියළු සූවිසි ප්‍රත්‍යවල:-
ඉන්පසු **හෙතුපච්චයා ආරම්මණ පච්චයා** යයි දෙමුල් නය ඇරඹී. එහි හේතු ආරම්මණ දෙක...... හේතු අවිගත දෙක යයි හේතු පච්චය සමග තෙවිසි දෙකක් (දුක) වේ. ඒවා අතරින් හේතු පච්චයෙහි මෙන් හේතු ආරම්මණ දුකයෙහි ද එකුන් පනස් පුච්ඡා (පැන) වේ. ඒවායෙහි පෙළ දෙකක්ම දක්වන ලදි. හේතු ආරම්මණ දුකයෙහි යම්සේ එකුන්පනස් වේද හේතු අධිපති දුකාදියෙහි ද එසේය. එහි පළමු පුච්ඡා වශයෙන් හේතු අධිපති දුක, හේතු අනන්තර දුක, හේතු සමනන්තර දුක යයි පිළිවෙලින් දුක තුනක් දක්වා අවසානයෙහි හේතුඅවිගත දුක දක්වන ලදි. සෙස්ස සංක්‍ෂිප්ත පුච්ඡා වේ. මෙහි පරිච්ඡේදය වනාහි මෙසේ දතයුතුය.
ඉන්පසු **හෙතු පච්චයා ආරම්මණ පච්චයා** යයි තුන්මූලක නය අරඹන ලදි. එහි හේතු ආරම්මණ දුක සමග අධිපති පච්චයාදි දෙවිසි පච්චයවල එක එකේ යෙදීම් වශයෙන් දෙවිසි තිකයෙ (තුන)ක් වේ. ඒවායින් පළමු පුච්ඡා වශයෙන් පළමු තිකයද දෙවන තිකයද දක්වා අවසාන තිකය දක්වන ලදි. සෙස්ස සංක්‍ෂෙප කරන ලදි. දුකවල මෙන් තිකවලද එක් එක් තිකයෙහි එකුන් පනස්කොට සියළු දෙවිසි තිකවල
ඉන්පසුව **හෙතුපච්චයා ආරම්මණ පච්චයා අධිපති පච්චයා අනන්තර පච්චයා** යයි චතු මූලක නය අරඹන ලදි. එහි පළමු තික සමග අනන්තර පච්චයාදි එක්විසි පච්චයවල එක එකේ යෙදීම් වශයෙන් එක්විසි චතුක්ක වේ. ඒවායින් චතුක්ක දෙකක් දක්වා සෙස්ස සංක්‍ෂෙප කරන ලදි. මෙහිද එක එක චතුක්කයෙහි එකුන් පනසක් කොට සියළු එක්විසි චතුක්කවල-
ඉනික්බිතිව පස්මුල් ආදිකොට සියළු මූලක දේශනා කරන ලදි. මත්තෙහි කිවයුතු සියල්ල සංක්‍ෂේප කොට යයි කියූ දෙය ද මත්තෙහි කිවයුත්ත ද එකතුකොට පෙළෙහි **එක මූලකං දුක මූලකං තික මූලකං චතු මූලකං සබ්බ මූලකං අසම්මුය්හන්තෙන විත්‍ථාරෙ තබ්බං **යන නය දක්වන ලදි. [missing trans] ඒවායෙහි එක එකෙහි එකුන් පනසක් කොට :-
සමුල්හි පළමු පංචකය සමග සහජාත පච්චයාදි එකුන් විසි පච්චයවල එක එකේ යෙදීම් වශයෙන් එකුන්විසි ඡක්ක (සය) වේ. ඒවායෙහි එක එකෙහි එකුන් පනස් කොට :-
සත්මුල්හි පළමු ඡක්කය සමග අඤඤ්මඤ්ඤ පච්චයාදි අටළොස් පච්චයවල එක එකේ යෙදීම් වශයෙන් අටළොස් සත්තක වේ. ඒවායෙහි එක එකෙහි එකුන් පනස්කොට :-
අට්ඨ මූලකයෙහි පළමුවැනි සත්තකය සමග නිස්සය පච්චයාදි සතළොස් පච්චයවල එක එකේ යෙදීම් වශයෙන් සතළොස් අට්ඨක වේ. ඒවායේ එක එකෙහි එකුන් පනසක් කොට :-
නව මූලකයෙහි පළමුවන අට්ඨකය සමග උපනිස්සය පච්චයාදී සොළොස් පච්චයවල එක එකේ යෙදීම් වශයෙන් සොළොස් නවකයක් වේ. ඒවායේ එක එකෙහි එකුන් පනසක් කොට :-
දස මූලකයෙහි පළමුවන නවකය සමග පුරේජාත පච්චයාදි පසළොස් පච්චයවල එක එකේ යෙදීම් වශයෙන් පසළොස් දසකය වේ. ඒවායේ එක එකෙහි එකුන් පනසක් කොට :-
එකොළොස් මූලකයෙහි පළමුවන දසකය සමග පච්ඡාජාත පච්චයාදි තුදුස් පච්චයවල එක එකේ යෙදීම් වශයෙන් තුදුස් ඒකාදසකයක් වේ. ඒවායේ එක එකෙහි එකුන් පනසක් කොට :-
දොළොස් මූලකයෙහි පළමුවන එකොළොස් ඒකකය සමග ආසේවන පච්චයාදි තෙළෙස් පච්චයෙහි එක එකේ යෙදුම් වශයෙන් තෙළෙස් ද්වාදසක වේ. ඒවායේ එක එකෙහි එකුන් පනසක් කොට :-
තෙළෙස් මූලකයෙහි පළමුවන දොළොස සමගින් කම්ම පච්චයාදි දොළොස් පච්චයවල එක එකේ යෙදීම් වශයෙන් දොළොස් තෙළෙස් වේ. ඒවායේ එක එකෙහි එකුන් පනසක් කොට :-
තුන් මූලකයෙහි පළමුවන තෙළෙස සමග විපාක පච්චයාදි එකොළොස් පච්චයවල එක එකේ යෙදීම් වශයෙන් එකොළොස් තුදුසක් වේ. ඒවායේ එක එකේ එකුන් පනසක් කොට :-
පසළොස් මූලකයෙහි පළමුවන තුදුස සමග ආහාර පච්චයාදි දස පච්චයවල එක එකේ යෙදීම් වශයෙන් දස පසළොස් වේ. ඒවායේ එක එකේ එකුන් පනසක් කොට :-
සොළොස් මූලකයෙහි පළමුවන පසළොස සමග ඉන්‍ද්‍රිය පච්චයාදි නව පච්චයවල එක එකේ යෙදීම් වශයෙන් නව සොළොස් වේ. ඒවායේ එක එකෙහි එකුන් පනසක් කොට :-
සතළොස් මූලකයෙහි පළමුවන සොළොස සමග ඣාන පච්චයාදි පච්චය අටෙහි එක එකේ යෙදීම් වශයෙන් අට සතළොස් වේ. ජවයේ එක එකෙහි එකුන් පනසක් කොට :-
අටළොස් මූලකයෙහි පළමුවන සතළොස සමග මග්ග පච්චයාදි පච්චය සතෙහි එක එකේ යෙදීම් වශයෙන් සත අටළොස වේ. ඒවායේ එක එකේ එකුන් පනසක් කොට :-
එකුන් විසි මූලකයෙහි පළමුවන අටළොස සමග සම්පයුත්ත පච්චයාදි පච්චය සයෙහි එක එකේ යෙදීම් වශයෙන් සය එකුන් විසි වේ. ඒවායේ එකිනෙකෙහි එකුන් පනසක් කොට :-
විසි මූලකයෙහි පළමුවන එකුන් විස්ස සමග විප්පයුත්ත පච්චයාදි පච්චය පසෙහි එක එකේ යෙදීම් වශයෙන් පස් විස්තික වේ. ඒවායේ එකිනෙකෙහි එකුන් පනසක් කොට :-
එක්විසි මූලකයෙහි පළමු වීසතිකය සමග අත්‍ථි පච්චයාදි පච්චය සතරෙහි එක එකේ යෙදීම් වශයෙන් සතර එක් වීසතික වේ. ඒවායේ එකිනෙකෙහි එකුන් පනසක් කොට :-
දෙවිසි මූලකයෙහි පළමු එක්විස්ස සමග නත්‍ථි පච්චයාදි පච්චය තුනෙහි එක එකේ යෙදීම් වශයෙන් තුන දෙවිස්ස වේ. ඒවායේ එකිනෙකෙහි එකුන් පනසක් කොට :-
තෙවිසි මූලකයෙහි දෙවිස්ස සමග විගත අවිගත පච්චය දෙකෙහි එක එකේ යෙදීම් වශයෙන් දෙක තුන් විසි වේ. ඒවායේ එකිනෙකෙහි එකුන් පනසක් කොට :-
සූවිසි මූලකයෙහි වනාහි සියළු පච්චයන්ගේ එක්කාසු කිරීම්ක වශයෙන් දතයුතුය. එයින්ම සියළු මූලක යයි කියන ලදි. එහි එකුන් පනසක්ම විමසුම් වේ යයි මේ සියල්ලම හේතුපච්චය පදයම ගෙන ඒක මූලකාදීන්ගේ සියළු මූලක අවසානය වශයෙන් ශාස්තෲන් විසින් දේව පිරිසට විස්තර වශයෙන් බෙදන ලදි. මෙහි විමසුම් සංක්‍ෂෙපයෙන් දක්වන ලදි.
ඒ සියල්ලේම ගණන පිඬුකොට මෙය දක්වයි. ඒක මූලක නයෙහි එක්දහස් එක්සිය හැත්තෑහයක් විමසුම් ආවේය. හේතු පච්චය නයෙහි එම මූලකයෙන්ම එකුන් පනසක් කොට මේ හේතුපච්චය මූලකයෙහි ගතයුතුය. සෙස්ස සෙසු පච්චය මූලකවල බහාතැබිය යුතුය. දූ මූලකයෙහි එක්දහස් එකසිය විසිහතකි. තිමූලකයෙහි එක්දහස් සැත්තෑ අටක් ද සිව් මූලකයෙහි එක්දහස් විසිනවයක් ද පංච මූලකයෙහි නවසිය අසූවක් ද සය මූලකයෙහි නවසිය තිස් එකක් ද සත්ත මූලකයෙහි අටසිය අසූදෙකක්ද අට්ඨ මූළකයෙහි අටසිය තිස්තුනක්ද නව මූලකයෙහි හත්සිය අසූහතරක්ද දසමූලකයෙහි හත්සිය තිස්පහක්ද එකොළොස්වන මූලකයෙහි හයසිය අසූහයක්ද දොළොස්වන මූලකයෙහි හයසිය තිස්හතක්ද තෙළෙස්වන මූලකයෙහි පන්සිය අසූඅටක්ද තුදුස්වන මූලකයෙහි පන්සිය තිස්නවයක්ද පසළොස්වන මූලකයෙහි හාරසිය අනූවක් ද සොළොස්වන මූලකයෙහි හාරසිය හතළිස් එකක්ද සතළොස්වන මූලකයෙහි තුන්වන අනූදෙකක්ද අටළොස්වන මූලකයෙහි තුන්සිය හතළිස් තුනක් ද එකුන්වීසති මූලකයෙහි දෙසිය අනූහතරක් ද විසිවන මූලකයෙහි දෙසිය හතළිස්පහක්ද එක්විසි මූලකයෙහි එකසිය අනූහයක් ද දෙවිසි මූලකයෙහි එකසිය හතළිස් හතක්ද තෙවිසි මූලකයෙහි අනූඅටක්ද සියළු මූලකයෙහි හතළිස් නවයක්දැයි මෙසේ හේතු පදය ආදිකොට බෙදන ලද ඒකමූලකාදියෙහි:-
මෙසේ හේතුපච්චය ආදිකොට එක් මූලයේ සිට සබ්බමූල නය දක්වා විමසුම් බේද දක්වා දැන් ආරම්මණ පච්චය ආදිකොට දැක්වීමට **සියා කුසලං ධම්මං පටිච්ච කුසලො ධම්මො උප්පජ්ජෙය්‍ය ආරම්මණ පච්චයා හෙතුපච්චයා** යනාදිය කීහ. එහි **ආරම්මණ පච්චයා හෙතුපච්චයා** යයි මෙපමණකින් ආරම්මණ පච්චය ආදිකොට හේතුපච්චය අවසන්කොට ඒක මූලක නය දක්වන ලදි. ඉන්පසු **ආරම්මණ පච්චයා අධිපති පච්චයා** යයි දුක මූලක ආරම්භ කරන ලදි. එහි මෙම පළමු දුක මෙන්ම ආරම්මණ විගත දුක ද දක්වා සෙස්ස සංක්‍ෂෙප කරන ලදි. **ආරම්මණ පච්චයා හෙතු පච්චයා** යයි මේ අවසාන දුකද නො දක්වන ලදි. ඉදින් වනාහි කිසියම් වාචනා මාර්ගයක් දක්නා ලැබේ ද, ඒ වාචනා මගම ගතයුතුය. ඉන්පසු ආරම්මණ පච්චය වශයෙන් තික මූලකාදිය නොදක්වාම අධිපති පච්චය ආදිකොට ඒකක ආදිය දැක්වීමට **අධිපති පච්චයා අනන්තර පච්චයා සමනන්තර පච්චයා සහජාත පච්චයා අඤ්ඤමඤ්ඤ පච්චයා** යයි මෙපමණක්ම කියන ලදි. එය ඒක මූලක වශයෙන් හෝ සබ්බ මූලක වශයෙන් හෝ දතයුතුයි.
ඉන්පසු අවිගත පච්චය ආදිකොට දූමූලකම දැක්වීමට **අවිගත පච්චයා හෙතු පච්චයා** යනාදිය අරඹන ලදි. එහි අවිගතහෙතු දුක, අවිගත ආරම්මණ දුක, අවිගත අධිපති දුක, අවිගත විගත දුක යයි පිළිවෙලින් දුක තුනක් දක්වා අවසානයෙහි එක දුකක් දක්වන ලදි. එයින් අවිගත පච්චය වශයෙන් ම තිමූලකය දැක්වීමට **අවිගත පච්චයා හෙතු පච්චයා ආරම්මණ පච්චයා, අවිගත පච්චයා හෙතු පච්චයා අධිපති පච්චයා, අවිගත පච්චයා හෙතු පච්චයා අනන්තර පච්චයා** යයි මෙසේ පිළිවෙලින් තික තුනක් කියා **අවිගත පච්චයා හෙතුපච්චයා විගත පච්චයා** යයි අවසානයෙහි තික කියන ලදි. ඉක්බිති අවිගත පච්චය වශයෙන්ම චතු මූලකය දැක්වීමට **අවිගත පච්චයා හෙතු පච්චයා ආරම්මණ පච්චයා අධිපති පච්චයා, අවිගත පච්චයා හෙතු පච්චයා ආරම්මණ පච්චයා අනන්තර පච්චයා** යයි චතුක්ක දෙකක් කියා විගත පච්චයා යන පදය උදුරා තබන ලදි. සෙසු සියල්ල සංක්‍ෂේප කරන ලදි. එහි සංක්‍ෂේපභාවය දැක්වීමට **එකෙකස්ස පදස්ස එකමූලං දූමූලං තිමූලං සබ්බමූලං අසම්මු යහන්තෙන විත්‍ථාරෙ තබ්බං** යයි කියන ලදි. එහෙයින් හේතු පච්චය මුල්කොට හේතු ආදි පද වශයෙන් ඒක මූලකයෙහි එක්දහස් එක්සිය හැත්තෑ හයක් විමසුම්.........සබ්බ මූලකයෙහි එකුන් පනසක්, මෙසේ ආරම්මණ පච්චය ආදියෙහි ද එක එක මුල්කොට ආරම්මණ ආදි පස වශයෙන් එක එක පදයේ එක්දහස් එකසිය හැත්තෑහයක් ද විමසුම්...... සබ්බ මූලකයෙහි එකුන් පනසක්දැයි එක එක පදයේ ඒක මූලකාදි භේදයෙහි විමසුම් තුදුස් දහස් හැත්තෑහතක් වේ. ඒ සියලු සූවිසි පච්චයවලද මේ ගණන සීමා වේ.
කුසල තිකයේ මෙන්, මෙසේ වේදනා තික ආදියෙහි යයි සියළුම දෙවිසි තිකවල
මෙසේ වාචනා මාර්ගයෙහි සංක්‍ෂේප කරන ලදි.
දුකවල - වනාහි **හෙතුං ධම්මං පටිච්ච හෙතුධම්මො උප්පජ්ජෙය්‍ය හෙතු පච්චයා** යයි මෙසේ වන්නේය. **හෙතුං පටිච්ච හෙතු, හෙතුං පටිච්ච න හෙතු, හෙතුං පටිච්ච හෙතු ච න හෙතුච, න හෙතුං පටිච්ච න හෙතු, න හෙතුං පටිච්ච හෙතු, න හෙතුං පටිච්ච හෙතු ච න හෙතු ච, හෙතුඤ්ච න හෙතුඤ්ච පටිච්ච හෙතු, හෙතුඤ්ච න හෙතුඤ්ච පටිච්ච න හෙතු, හෙතුඤ්ච න හෙතුඤ්ච පටිච්ච හෙතු ච න හෙතුච** යයි එක එක දුකෙහි හේතු පච්චය ආදියෙහි එක් එක් පච්චයෙහි විමසීම් නවයක් වේ. ඒවායෙහි හේතු පච්චය මුල්කොට ඒක මූලකයෙහි දෙසිය සොළොසක් විමසීම් වේ. ඒවායෙහි හේතු පච්චයේම අන්‍යයකින් අසම්මිශ්‍ර වූ විමසීම් නවය ගතයුතුය. සෙස්ස අටවාරයෙහි නොගන්නා ලදි. ඒ දුක මූලාදියෙහි තෙවිසි වාරයෙහි එක එක නවය අත්හැර සබ්බ මූලකය දක්වා මේ ගණන පිරිසිඳීමය.
දුක මූලකයෙහි ඒක මූලකයෙහි දක්වන ලද දෙසිය සොළොසක් විමසීම්වල නවයක් අත්හැර දෙසියහතක් විමසීම් වේ. ඉක්බිති නවයක් අත්හැර තිමූලකයෙහි එකසිය අනූඅටක්, මෙසේ පළමු පළමුව නවය නවය අත්හැර චතු මූලකයෙහි එක්සිය අසූනවයක්, පඤ්ච මූලකයෙහි එකසිය අසූළුක්, සය මූලකයෙහි එකසිය සැත්තෑ එකක්, සත් මූලකයෙහි එකසිය හැටදෙකක්, අට මූලකයෙහි පනස් තුනක්, නව මූලකයෙහි එකසිය හතළිස් හතරක්, දස මූලකයෙහි එකසිය තිස්පහක්, ඒකාදස මූලකයෙහි එකසිය විසිහයක් දොළොස් මූලකයෙහි එකසිය දාහතක්, තෙළෙස් මූලකයෙහි එකසිය අටක්, තුදුස් මූලකයෙහි අනූනවයක්, පසළොස් මූලකයෙහි අනූවක්, සොළොස් මූලකයෙහි අසූ එකක්, සතළොස් මූලකයෙහි හැත්තෑදෙකක්, අටළොස් මූලකයෙහි හැටතුනක්, දසනව මූලකයෙහි පනස් හතරක්, විසි මූලකයෙහි හතළිස් පහක්, එක්විසි මූලකයෙහි තිස්හයක්, දෙවිසි මූලකයෙහි විසිහතක්, තෙවිසි මූලකයෙහි දහඅටක්, සබ්බ මූලකයෙහි නවයක් වේ. යම්සේ වනාහි මේවා හෙතු පච්චය වශයෙන් ඒක මූලකයෙහි විමසීම් දෙසිය සොළොසක්....... සබ්බ මූලකයෙහි නවයක්. ආරම්මණ පච්චයාදියෙහි ද මෙසේ එක එක මුල්කොට ආරම්මණ ආදි පද වශයෙන් එක එක පදයේ ඒක මූලකයෙහි විමසීම් දෙසිය සොළොසක්...... සබ්බ මූලකයෙහි නවයක් යයි එක එක පදයේ ඒක මූලකාදි භේදයෙහි විමසීම් දෙදහස් හත්සියයක් වේ. ඒ සියළු සූවිසි පච්චයවල මේ ගණන පිරිසිඳීමය.
හේතු දුකට මෙන්, මෙසේ සහේතුක දුකාදියෙහි දැයි සියළුම දුක සතෙහි
මේ සුද්ධික තික පට්ඨානයෙහි මෙන්ම දුක පට්ඨානයෙහි ද විමසුම්වල ගණන පිරිසිඳීමය.
ඉන්පසු යමක් වනාහි දෙවිස්සෙහි ගෙන දුක සතෙහි බහා දුක තික පට්ඨාන නම් දේශිතය. එහි **සියා හෙතුං කුසලං ධම්මං පටිච්ච හෙතු කුසලො ධම්මො උප්පජ්ජෙය්‍ය හෙතු පච්චයා** මෙසේ දෙවිසි තිකයෙහි එක එක තික දුකවල, සියය සියය සමග යොදා දක්වා තබන විමසුම්වල යට කියන ලද නයින් සියළු ඒක මූලකාදි වශයෙන් ගෙන පරිච්ඡේදය දතයුතුය.
ඉන්පසු යම් දුක සතයක් ගෙන දෙවිසි තිකයෙහි බහා තබා තික දුක පට්ඨානය නම් දේශිතය. එහිද **සියා හෙතුං කුසලං ධම්මං පටිච්ච හෙතු කුසලො ධම්මො උප්පජ්ජෙය්‍ය හෙතු පච්චයා** යයි මෙසේ දුක සතයෙහි එක එක දුක දෙවිසි තිකය සමග යොදා දැක්විය යුතු විමසීම්වල යට කියන ලද නයින් සියළු ඒක මූලකාදීන්ගේ වශයෙන් ගෙන පරිච්ඡේදය දතයුතුය.
ඉන්පසු තිකයන් තිකවලම බහා තික පට්ඨාන නම් දේශිතය. එහිද **සියා කුසලං සුඛාය වෙදනාය සම්පයුත්තං ධම්මං පටිච්ච කුසලො සුඛාය වෙදනාය සම්පයුත්තො ධම්මො උප්පජ්ජෙය්‍ය හෙතු පච්චයා** යයි මෙසේ දෙවිසි තිකවල එක එක තික සෙසු එක්විසි තික සමග යොදා දැක්විය යුතු විමසීම්වල යට කියන ලද නයින් සියළු ඒක මූලකාදීන්ගේ වශයෙන් ගෙන පිරිසිඳීම දතයුතුය.
ඉන්පසු දුක දුකවල බහා දුක දුක පට්ඨාන නම් දේශිතය. එහි ද **සියා හෙතුං සහෙතුකං ධම්මං පටිච්ච හෙතු සහෙතුකො ධම්මො උප්පජ්ජෙය්‍ය හෙතු පච්චයා** යයි මෙසේ දුක සතෙහි එක එක දුක සෙසු අනූනවය දුක සමග යොදා දැක්විය යුතු විමසීම්වල යට කියන ලද නයින් සියළු ඒක මූලකාදීන්ගේ වශයෙන් ගෙන පිරිසිඳීම දතයුතුය. තථාගතයන් වහන්සේ විසින් මේ සියළු ප්‍රභේද දක්වා දෙව් පිරිසට ධර්මය දේශනා කරන ලදි. දම්සෙනෙවියන් වහන්සේ වනාහි එයින් අද මේ මේවාද දේශනා කරන ලදැයි සංක්‍ෂේප කොට නය දැක්වීම් පමණක්ම දේශනාව කියන ලදි. තෙරුන් වහන්සේ විසින් ද සංක්‍ෂේප කොටම වාචනා මාර්ගය පවත්වන ලදි. එය (වාචනා මන) තෙරුන් විසින් පවත්වන ලද නයින්ම සංගීති කාලයෙහි සංග්‍රහයට ආරෝපනය කරන ලදි.
ඒ සංක්‍ෂේප නය දැක්වීමට, **තිකඤ්ච පට්ඨාන වරං** යන මේ ගාථාව තබන ලදි. එහි අර්ථය :- තිකඤ්ච පට්ඨාන වරං උතුම් තික පට්ඨානය ද, **දුකුත්තමං** උතුම් ශ්‍රේෂ්ඨ දුක පට්ඨානය ද **දුක තිකඤ්චෙව** යයි දුක තික පට්ඨානය ද, **තික දුකඤ්ච** තික දුක පට්ඨානය ද, **තික තිකඤ්චෙව** තික තික පට්ඨානයද **දුක දුකඤ්ච** දුක දුක පට්ඨානය ද **ඡ අනුලොමම්හි නයා** **සුගම්භීර,** මේ තික පට්ඨානාදිය මනාව ගැඹුරුය. අනුලෝමයෙහි නය සය දතයුතුය. එහි ධම්මානුලෝම පච්චයානුලෝම යයි අනුලෝම දෙකකි. එහි **කුසලං ධම්මං පටිච්ච කුසලො ධම්මො **යයි මෙසේ අභිධර්ම මාතෘකා පදවලින් සංග්‍රහ කරන ලද ධර්මය අනුලෝම දේශනා වශයෙන් පැවතියේ ධම්මානුලෝම නම් වේ. **හේතු පච්චයා ආරම්මණ පච්චයා** යයි මෙසේ සූවිසි ප්‍රත්‍යයන්ගේ අනුලෝම දේශනා වශයෙන් පැවතියේ පච්චයානුලෝම නම් වේ.
එහි යට අටුවා කථාවෙහි **තිකඤ්ච පට්ඨාන වරං......** **ඡ අනුලොමම්හි** නය සුගැඹුරු යයි මේ ගාථාව ධම්මානුලෝමය සඳහා කියන ලදි. මෙහි වනාහි මෙම ගාථාව ඒ ධම්මානුලෝමයෙහි පච්චයානුලෝමය සඳහා කියන ලදි. එහෙයින් අනුලෝම සයෙහි නය සුගැඹුරු යයි අටුවා ගාථාව ධම්මානුලෝමයෙහි තික පට්ඨානාදි නය සිය සුගැඹුරු යයි මෙසේ අර්ථය දතයුතුය. මෙම අවකාශයෙහි වනාහි ‘හේතු පච්චයා ආරම්මණ පච්චයා’ යයි මෙසේ පැවති පච්චයානුලෝමයෙහි මේ ධම්මානුලෝමයේ තික පට්ඨානාදි නය සය සුගැඹුරු යයි මෙසේ අර්ථය දතයුතුය. ඒවා අතරෙන් අනුලෝම තික පට්ඨානයෙහි කුසලත්තික මාත්‍රය වශයෙන්ම මෙය මේ පටිච්ච වාරයේ පණ්ණත්ති වාරයෙහි සංක්‍ෂේප කොට විමසීම් භේදය දක්වන ලදි. සෙසු තිකවල සෙසු පට්ඨානවලද එකම විමසීමක්වත් නොදක්වන ලදි. එයින් පසුව වනාහි සහජාත වාරවල කුසලතිකයේ වශයෙන් විමසීම් නො උදුරා ලැබීම් වශයෙන් විසඳීමම දක්වන ලදි. ‘අනුලෝම සයෙහි නය සුගැඹුරු’ යයි වචනයෙන් වනාහි මෙම පච්චයානු ලෝමයෙහි මේ පට්ඨාන නය සය ද විමසීම් වශයෙන් උදුරා දැක්විය යුතුය. පට්ඨානය වර්ණනා කරන ආචාර්යවරුන්ට මෙය භාර වේ.
දැන් පච්චනීය වේ. එය දැක්වීමට **සියා කුසලං ධම්මං පටිච්ච කුසලො ධම්මො උප්පජ්ජෙය්‍ය න හෙතු පච්චයා** යනාදිය අරඹන ලදි. එහි අනුලෝම විමසීම්වලින් සමර්පණය කරන්නා වූ විමසීම් පිරිසිඳීමය. එහෙයින්ම මෙහි **අනුලොමෙ හෙතුපච්චයො විත්‍ථාරිතො එවං පච්චනියෙපි න හෙතු පච්චයො විත්‍ථාරෙතබ්බො** යයි කියා නැවත අවසානයෙහි **යථා අනුලොමෙ එකෙකස්ස පදස්ස එකමූලං දුමූලං තිමූලං චතුමූලං යාව තෙවීසති මූලකං එවං පච්චනියෙපි විත්‍ථාරෙ ත්‍වං** යයි කියන ලදි. තෙවිසි මූලකයෙහි මෙහි මෙය දුමූලකය සඳහාම කියන ලදි. අවසානයෙහි වනාහි සබ්බමූලක සූවිසි මූලකයද වේමය. ඒ සියල්ල සංක්‍ෂේපම වේ.
තිකඤ්ච පට්ඨානවරං....... **ඡ පච්චනියම්හි නයා සුගම්භිරා** යයි මෙහි ද ධම්ම පච්චනිය ද පච්චය පච්චනිි පච්චනිය දැයි දෙකක් වේ. එහි කුසලා ධම්මා යයි මෙසේ අභිධර්ම මාතෘකා පදවලින් සංගෘහිත වූ ධර්මයන්ගේ **න කුසලං ධම්මං පටිච්ච න කුසලො ධම්මො** යයි පච්චනිය දේශනා වශයෙන් පැවතියේ ධම්ම පච්චනිය නම් වේ. **න හෙතු පච්චයා නාරම්මණ පච්චයා** යයි මෙසෙ සූවිසි පච්චයන්ගේ පච්චනිය දේශනා වශයෙන් පැවතියේ පච්චය පච්චනිය නම් වේ. එහි යට අටුවා කථාවේ **තිකඤ්ච පට්ඨාන වරං.......ඡ පච්චනියම්හි නයා සුගම්භිරා** මේ ගාථාව ධම්ම පච්චනිය සඳහා කියන ලදි. මෙහි වනාහි මේ ගාථාව ධම්මානුලෝමයෙහි මෙන්ම පච්චය පච්චනිය සඳහා කියන ලදි. එහෙයින් ‘පච්චනියේ නය සය සුගැඹුරු’ යයි අටුවා කථා ගාථාවෙහි ධම්ම පච්චනියෙහි තික පට්ඨානාදි නය සය සුගැඹුරු යයි මෙසේ මෙහි අර්ථය දතයුතුය. මෙම ඕකාශයෙහි වනාහි ‘න හෙතු පච්චයා නාරම්මණ පච්චයා’ යයි මෙසේ පැවති පච්චය පච්චනීය මේවා ධම්මානුලෝමයෙහි ම තික පට්ඨානාදිය නය සය සුගැඹුරු යයි මෙසේ අර්ථය දතයුතුය.
ඒවා අතරෙහි අනුලෝම තික පට්ඨානයෙහිම කුසලත්තික මාත්‍ර වශයෙන් මෙය මේ පටිච්ච වාරයේ පණ්ණත්ති වාරයෙහි සංක්‍ෂෙප කොට විමසීම් ප්‍රභේද දක්වන ලදි. සෙසු තිකවලද වනාහි සෙසු පට්ඨානවලද එකම විමසීමක්වත් නො දක්වන ලදි. ඉන්පසු සහජාත වාරවල කුසලත්තිකයේ වශයෙන් විමසීම් නො උදුරා ලැබීම් වශයෙන් විසඳීමම දක්වන ලදි. ‘පච්චනිය නය සය සුගැඹුරු’ යයි වචනයෙන් මේ පච්චය පච්චනියෙහි මේ පට්ඨාන නය සයද විමසීම් වශයෙන් උදුරා දැක්විය යුතුය. පට්ඨානය වර්ණනා කරන්නා වූ ආචාර්යවරයන්ට එය භාර වේ.
දැන් අනුලෝම පච්චනිය වේ. එය දැක්වීමට **සියා කුසලං ධම්මං පටිච්ච කුසලො ධම්මො උප්පජ්ජෙය්‍ය හෙතුපච්චයා න ආරම්මණ පච්චයා** යනාදිය අරඹන ලදි. එහි **හෙතුපච්චයා න ආරම්මණ පච්චයා........හෙතු පච්චයා න අධිපති පච්චයා** යයි හේතු පදයේ සෙසු තෙවිසි පච්චයවල එක එක සමග යෙදීම් වශයෙන් හේතු පද ආදි ඒකමූලකයෙහි තෙවිසි අනුලෝම පච්චය වේ. ඒවායේ එක එකෙහි එකුන් පනසක් කොට එක්දහස් එකසිය විසිහතක් විමසීම් වේ. දුමූලකයෙහි වනාහි හේතුආරම්මණ පදයන්ගේ සෙසු දෙවිසි පච්චයවල එක එක සමග යෙදීම් වශයෙන් දෙවිසි අනුලෝම පච්චනීය වේ. මෙසේ අනුලෝමයෙහි කියන ලද සියළු ඒකමූලකාදියෙහි එක එක පදය පිරිහෙළා අවසේස වූවන්ගේ වශයෙන් විමසීම් ගණන දතයුතුය. මෙහි ඒක මූලකාදියෙහි යම් විමසීමක් පෙළෙහි ආවා වූ හෝ නො ආවා වූ හෝ ඒ සියල්ල යට කියන ලද අනුසාරයෙන් දතයුතුය.
තිකඤ්ච පට්ඨාන වරං..........ඡ අනුලෝම පච්චනීයම්හි නයා සුගම්භිරා මෙහි වනාහි යට කියන ලද නයින්ම අනුලෝම පච්චනීය දෙක:- ධම්මානුලෝමපච්චනීය, පච්චයානුලෝමපච්චනීය ද වේ. එහි ‘කුසලා ධම්මා’ යයි මෙහි අභිධම්ම මාතෘකා පදවලින් සංගෘහීත ධර්මයන්ගේ **කුසලං ධම්මං පටිච්ච න කුසලො ධම්මො** යයි අනුලෝමපච්චනීය දේශනා වශයෙන් පවතින්නේ ධම්මානුලෝමපච්චනීය නම් වේ. **හෙතු පච්චයා න ආරම්මණ පච්චයා** යයි මෙසේ සූවිසි පච්චයවල ලබන පදයන්ගේ අනුලෝම පච්චනීය දේශනා වශයෙන් පච්චයානුලෝමපච්චනීය නම් වේ. එහි යට අට්ඨකථාවේ තිකඤ්ච පට්ඨානවරං........ඡ අනුලෝමපච්චනීයම්හි නයා සුගම්භිරා මේ ගාථාව ධම්මානුලෝමපච්චනීය සඳහා කියන ලදි. මෙහි වනාහි මේ ගාථාව ධම්මානුලෝමයෙහි ම පච්චයානුලෝමපච්චනීය සඳහා කියන ලදි. එහෙයින් ඡ අනුලෝමපච්චනීයම්හි නයා සුගම්භිරා යයි අටුවා ගාථාව ධම්මානුලෝමපච්චනීයෙහි තිකපට්ඨානාදිය නය සය සුගැඹුරු යයි මෙසේ අර්ථය දතයුතුය. මේ ඕකාසයෙහි වනාහි ‘හේතු පච්චයා නාරම්මණ පච්චයා’ යයි මෙසේ පවත්නා පච්චයානුලෝම පච්චනීයෙහි මේවා ධම්මානුලෝමයෙහි ම තික පට්ඨානාදිය නය සය සුගැඹුරු යයි මෙසේ අර්ථය දතයුතුය.
ඒවා අතර අනුලෝම තික පට්ඨානයෙහිම කුසලත්තික මාත්‍ර වශයෙන් මෙය පටිච්ච වාරයේ පණ්ණත්ති වාරයෙහි සංක්‍ෂේප කොට විමසීම් ප්‍රභේදය දක්වන ලදි. සෙසු තිකවල සෙසු පට්ඨානවලද එකද විමසුමක් නොදක්වන ලදි. ඉන්පසුව සහජාත වාරාදියෙහි කුසලත්තික වශයෙන් විමසීම් නො උදුරා ලැබීම් වශයෙන් විසඳුමම දක්වන ලදි. ‘අනුලෝමපච්චනීය නය සය සුගැඹුරු’ යයි වචනයෙන් මේ පච්චනියානුලෝමපච්චනීයෙහි මේ පට්ඨාන නය සයද විමසීම් වශයෙන් උදුරා දැක්විය යුතුය. පට්ඨානය වර්ණනා කරන්නා වූ ආචාර්යවරයන්ට මෙය භාරය.
දැන් පච්චනියානුලෝමය වේ. එය දැක්වීමට **සියා කුසලං ධම්මං පටිච්ච කුසලො ධම්මො උප්පජ්ජෙය්‍ය න හෙතුපච්චයා** යනාදි අරඹන ලදි. එහි අනුලෝම පච්චනීය විමසුම්වලින් සමර්පණය කරනු ලබන විමසීම් පිරිසිඳීය. මෙහි ඒකමූලකාදී යම් විමසුමක් නො ආවේද ඒ සියල්ල යට කියන ලද නය අනුසාරයෙන්ම දතයුතුය.
**තිකඤ්ච පට්ඨානවාරං........ඡ පච්චනීයානුලොමම්හි නයා සුගම්භිරො** මෙහි ද ධම්ම පච්චනීයානුලෝමය පච්චයපච්චනීයානුලෝමය යන පච්චනීයානුලෝම දෙක යට කියන ලද නයින්ම වේ. එහි ‘කුසලා ධම්මා’ යයි මෙසේ අභිධර්ම මාතෘකා පදවලින් සංගෘහීත ධර්මවල **න කුසලං ධම්මං න කුසලං ධම්මං පටිච්ච කුසලො ධම්මො** යයි පච්චනීයානුලෝම දේශනා වශයෙන් පැවතියේ ධම්මපච්චනීයානුලෝම නම් වේ. **න හෙතු පච්චයා ආරම්මණ පච්චයා** යයි සූවිසි ප්‍රත්‍යවල ලැබෙන පදයන්ගේ පච්චයපච්චනීයානුලෝම දේශනා වශයෙන් පැවතියේ පච්චය පච්චනීලෝම නම් වේ. එහි යට අටුවාවෙහි ‘තිකඤ්ච පට්ඨානවරං.......ඡ පච්චනීයානුලොමම්හි නයා සුගම්භිරා’ යන මේ ගාථාව ධම්මපච්චනීයානුලෝමය සඳහා කියන ලදි. මෙහි වනාහි මේ ගාථාව ධම්මානුලෝමයෙහිම පච්චයපච්චනීයානුලෝමය සඳහා කියන ලදි. එහෙයින් ‘පච්චනීයානුලෝම නය සය සුගැඹුරු’ යයි අටුවා කථාවේ ධම්මපච්චනීයානුලෝමයෙහි තික පට්ඨාන ආදිය නය සය සුගැඹුරු යයි මෙසේ අර්ථය දතයුතුය. මෙම ඕකාසයෙහි ‘න හෙතුපච්චයා ආරම්මණ පච්චයා’ යයි මෙසේ පැවති පච්චය පච්චනීයලෝමයෙහි මෙම ධම්මානුලෝමයෙහිම තික පට්ඨාන ආදිය නය සය සුගැඹුරු යයි මෙසේ අර්ථය දතයුතුය.
ඒවායින් අනුලෝම පට්ඨානයෙහිම කුසලත්තිකය පමණක්ම වශයෙන් මෙය මෙම පටිච්ච වාරයේ පණ්ණත්ති වාරයෙහි හකුළුවා විමසීම් ප්‍රභේද දක්වන ලදි. සෙසු තිකවල සහ සෙසු පට්ඨානවල ද එකම විමසීමක්වත් නො දක්වන ලදි. ඉන්පසු වනාහි සහජාතවාරාදියෙහි කුසලත්තික වශයෙන් ම විමසීම නො උදුරා ලැබීම් වශයෙන් විසඳීමම දක්වන ලදි. ‘ඡ පච්චනීයානුලොමම්හි නයා සුගම්භිරා’ යන වචනයෙන් මෙම පච්චයපච්චනීයානුලෝමයෙහි මේ පට්ඨාන නය සය විමසීම් වශයෙන් උදුරා දැක්විය යුතුය. පට්ඨානය වර්ණනා කරන්නා වූ ආචාර්යවරුන්ට මෙය භාර වේ.
1. කුසලත්තික වර්ණනාව
1. පච්චයානුලෝම වර්ණනාව
දැන් මේ පණ්ණත්ති වාරයෙහි කුසලත්තිකය නිසා හේතු පච්චයාදි වශයෙන් එකුන්පනස් ආදිකොට නය මාත්‍රය දක්වන්නාහු විසින් අප්‍රමාණ පුච්ඡාවක් (විමසීම්) දක්වන ලදි. එහි කුසල අකුසල ආදින්ගේ එකට ඉපදීමේ අභාවයෙන් යම් විමසීමක ‘කුසල ධර්ම නිසා හේතුප්‍රත්‍යයෙන් අකුසල ධර්ම ඉපදේ’ යයි මෙසේ විසඳුමක් නොලැබේ. එය හැර යම් විසඳුමක් ලැබේ ද එයම විසඳීමට මේ **කුසලං ධම්මං පටිච්ච කුසලො ධම්මො උප්පජ්ජති හෙතුපච්චයා** යනාදි නයින් පටිච්චවාරයේ නිද්දේස වාරය අරඹන ලදි.
එහි ඉදින් මේ හේතුපච්චයාදි වශයෙන් එකුන් පනසක් පුච්චා (විමසීම්) හැම අතින් විසඳුම නොලැබේ. ඉක්බිති කුමක් දක්වන ලදද? යමක් ලැබේ නම් එයම දැක්විය යුතුද? එසේම දැක්විය යුතු වේ. එසේ දක්වනු ලබන්නේ වනාහි සියළු තික දුක පට්ඨාන ආදියෙහි එක එක තිකයෙහි, දුකෙහි, දුක තිකයෙහි, තික දුකයෙහි, තික තිකෙහි, දුක දුකෙහි ද සංක්‍ෂේප නොකොට දැක්විය යුතුම වන්නාහ. කුමක් හෙයින්ද? යම්හෙයකින් යමක් කුසලත්තිකයෙහි ලබයිද එයම වෙදනාතත්තාදියෙහි ධම්මානුලෝම පච්චනීයෙහි ද තික පට්ඨානයෙහි විතක්ක තික පීති තිකයන්ගේ විසඳීමෙහි මේ සියළු විසඳීම නො ලබයි. එහෙයින් උත්කෘෂ්ඨ පරිච්ඡේදයෙන් එක එක තිකයෙහි යම් පමණ විමසීම් ප්‍රමාණයක් විය යුතුද, ඒ සියල්ල කුසලත්තිකයෙහි දක්වන ලදි. මෙසේ දක්වන ලද ඒවායෙහි යම් විසඳුමක් නො ලැබේ ද, එය හැර යමක් ලැබේද එය කියනු ලැබීමෙන් පහසුවෙන් දැන ගැනීමට හැකිවේද, පහසුවෙන් දැනගැනීම සඳහා සියල්ල කුසලත්තිකයෙහි දක්වන ලදි. යම් විසඳුමක් නොලැබේද, එය හැර යම් විසඳුමක් ලැබේද එයම විසඳුම යයි දතයුතුය.
එහි **කුසලං ධම්මං පටිච්ච** යයි චතුභූමක කුසල ධර්මවල වේදනාදි ස්කන්ධ භෙද එක් ධර්මයක් නිසා පිළිගෙන එකට ඉපදීම් සංඛ්‍යාත සමාන භාවයට පැමිණ එය සමග පවතින බවට එළඹීම යයි අර්ථ වේ. **කුසලො ධම්මො** යනු චතුභූමක කුසල ධර්මවලම සංඥා ස්කන්ධාදි භේද එක් ධර්මයකි. **උප්පජ්ජති** ඉපදීමේ සිට නිරෝධ ගමන දක්වා යයි උපදියි යනු අර්ථයයි. ආත්ම ලබයි. ඉපදීම් ආදි ක්‍ෂණ තුනට පැමිණේ යයි කියන ලද්දේ වේ. **හෙතු පච්චයා** කුසල හේතුවෙන් හේතුභාවය සාදන්නා විසින්
මෙසේ උපදින්නේදැයි විමසීම සඳහා ‘උපදී’ යයි විසඳීම කියා දැන් යම් ධර්මයක් නිසා යම් ධර්මයක් උපදී. ඒ ධර්මය ස්කන්ධ වශයෙන් දැක්වීමට **කුසලං එතං ඛන්‍ධං** යනාදිය කීහ. එහි **එකං** වෙදනාදි සතරෙන් යම්කිසි එකක් **තසො ඛන්‍ධා** යමක් පච්චයභාවයෙන් ගන්නා ලදද එය හැර අවසේස ස්කන්ධ තුනය. **තයො ඛන්‍ධෙ** වේදනාදියෙහි යම් එක් ස්කන්ධයක් උපදී යයි ගන්නා ලදද එය හැර සෙසු තුන. **ද්වෙ ඛන්‍ධෙ** වේදනා සඤ්ඤාදි දුක සයෙහි යම් කිසිවක්. **ද්වෙ ඛන්‍ධෙ පටිච්ච ද්වෙ ඛන්‍ධා** යමක් යමක් පච්චයභාවයෙන් ගන්නා ලද නම් ඒ එය හැර අවසේස ස්කන්ධ දෙක කුසල හේතුවෙන් හේතුපච්චයභාවය සාදමින් උපදී යයි අර්ථ වේ.
යම්හෙයකින් වනාහි එක් ස්කන්ධයක් එකක්ම, දෙකක්ම හෝ දෙකකට හෝ වනාහි එකක්ම පච්චය නම් නැත. එනිසා එක් ස්කන්ධයක් නිසා, එක් ස්කන්ධයකි. එක් ස්කන්ධයක් නිසා ස්කන්ධ දෙකකි. ස්කන්ධ දෙකක් නිසා එක් ස්කන්ධයකැයි නො කියන ලදි. **කුසලං ධම්මං පටිච්ච අබ්‍යාකතො ධම්මො උප්පජ්ජති** යනාදියෙහි ද කියන ලද නයින්ම අර්ථය දතයුතුය. **චිත්ත සමුට්ඨාන රූපං** මෙය පටිච්ච අර්ථයේ සහජාත අර්ථය බැවින් කුසලයකින් යම් සහජාතයද හේතුපච්චය ද ලබයි. එය දැක්වීමට කියන ලදි. පසුවද මෙබඳු ස්වරූප ඇති තැන්වල මෙම නයම වේ.
**විපාකාබ්‍යාකතං කිරියාබ්‍යාකතං **මෙහි හේතුපච්චය අභාවයෙන් අහේතුක රූපය සමග අනුප්පත්තියෙන් ආරුප්ප විපාකය ද නොගත යුතුයි. **පටිසන්‍ධික්ඛණෙ** යයි කටත්තා රූප සංඛ්‍යාත අබ්‍යාකතයේ අබ්‍යාකතය නිසා උත්පත්තිය දැක්වීම සඳහා කියන ලදි. **විපාකාබ්‍යාකතං** ඒ ක්‍ෂණයෙහි විද්‍යමාන අබ්‍යාකත වශයෙන් කියන ලදි. **ඛන්‍ධෙ පටිච්ච වත්‍ථු වත්‍ථුං පටිච්ච ඛන්‍ධා** මෙය කටත්තා රූප ගැනීමෙන් වස්තු ගත්කල්හි වස්තු නිසා ස්කන්ධයන්ගේ උත්පත්ති දැක්වීමට කියන ලදි.
**එකං මහාභූතං** ආදි රූප අබ්‍යාකතය නිසා රූප අබ්‍යාකතයේ උත්පත්තිය දැක්වීම සඳහා කියන ලදි. **එකං ඛන්‍ධං** යනාදියෙහි කියන ලද නයින්ම මෙහි අර්ථ යෙදීම දතයුතුය. මෙසේ රූපාඛ්‍යාතයෙහි භූත නිසා භූතයන්ගේ උපත කියා දැන් භූත නිසා උපාදාය රූපයන්ගේ උත්පත්තිය දැක්වීමට මහාභූතයන් නිසා චිත්ත සමුට්ඨාන යනාදිය කියන ලදි. මෙසේ ඇති කල්හි උපාදාය රූප මෙපමණක්ම යයි කිවයුතුය. ඉතිරි දෙක කුමක් නිසා කියන ලදද? මහාභූතයන් නිසා උත්පත්තිය දැක්වීම සඳහා [missing trans] එහි චිත්ත සමුට්ඨානය පවතීමය. කටත්තා රූප පටිසන්ධියෙහිද, **උපාදා රූපං** ඒ දෙකටම විශේෂණ වේ.
**කුසලෙ ඛන්‍ධෙ ච මහාභූතෙ ච පටිච්ච** මෙහි චිත්ත සමුට්ඨානම මහාභූත ගන්නා ලදි. **චිත්ත සමුට්ඨානං රූපං** මෙහි වනාහි භූත රූපද උපාදා රූපද ගන්නා ලදි. එක් මහාභූතයක් නිසා මහාභූත තුනක් ආදි නයින් භූතරූප ද ස්කන්ධයන් ද මහාභූත ද නිසා උපදී. **මහාභූතෙ පටිච්ච උපාදාන රූපං** කියන ලද නයින් උපාදා රූපද. අකුසල ද අබ්‍යාකතදැයි ප්‍රශ්න විසඳීමෙහි ද මෙම නයම වේ. මෙසේ හේතුපච්චයෙහි පුච්ඡ නවයක් විසඳන ලදි. මේවා ම මෙහි ලැබේ. සෙසු සතලිස මොඝපුච්ඡා යයි නො විසඳන ලදි. මෙම උපායෙන් ආරම්මණ පච්චයාදියෙහි ද විමසීම් විසඳීම්වල අර්ථය දතයුතුය. ඒ ඒ තැන්වල විචාරිය යුත්තම විචාරන්නෙමු.
ආරම්මණ පච්චයෙහි රූපයේ ආරම්මණ පච්චය වශයෙන් නූපන් හෙයින් ඒ නවයෙහි රූප මිශ්‍රක හැර විමසීම් තුනක් ම විසඳන ලදි. ඒ කරුණින් ම වත්‍ථුං පටිච්ච ඛන්‍ධා යයි කියා ‘ඛන්‍ධෙ පටිච්ච වත්‍ථුං’ යයි නොකියන ලදි. එය ආරම්මණ පච්චයෙන් නූපදී.
අධිපති පච්චයෙහි **විපාකාබ්‍යාකතං** යයි ලෝකෝත්තරය ම සඳහා කියන ලදි. එහෙයින්ම මෙහි පටිසන්‍ධිඛණෙ යයි නොගන්නා ලදි. සෙස්ස හේතුපච්චය හා සමානය.
අනන්තර සමනන්තරවල ද රූප නො ලැබේ යයි ආරම්මණ පච්චයෙහි මෙන් පුච්ඡා තුනකි.
සහජාත පච්චයෙහි **පටිසන්‍ධික්ඛණෙ** යයි පංචවෝකාරයෙහි පටිසන්‍ධි වශයෙන් කියන ලදි. යට පච්චය විභංගයෙහි බැසගන්නා ක්‍ෂණයෙහි පැමිණි, එයද මේ සමග අර්ථ වශයෙන් එකය. බ්‍යඤ්ජන මාත්‍රයම මෙහි වෙනසයි. තවද ‘තිදෙනෙකුගේ එක්වීම ගැබේ පිළිසිඳ ගැන්ම වේ’ යයි වචනයෙන් ඔක්කන්ති යයි පංචවෝකාර ප්‍රතිසන්ධියම මෙ නම් වේ. පටිසන්‍ධිය සියළු භවවලට සාධාරණය. මෙහි වනාහි කටත්තා රූප යනාදි වචනයෙන් පංචවෝකාර පටිසන්ධියම අදහස් කෙරේ. එය රූපයෙහි ද අරූපයෙහි ද පච්චය භාවයම පච්චයුප්පන්න භාවයද සංග්‍රහ කරයි. එනිසා සම්පූර්ණ විසඳුම වේ යයි ගන්නා ලදි. බාහිරං එකං මහාභූතං අනින්‍ද්‍රියබද්ධ පෘථිවි පාසාණ ආදියෙහි මහාභූත සඳහා කියන ලදි. පච්චය විභංග වාරයෙහි **චත්තාරො මහාභූතා** අජ්ඣත්තික ද බාහිර ද එකක්කොට ගන්නා ලදි. එය සංක්‍ෂෙප දේශනාවෙහිය. මෙය වනාහි විස්තර දේශනාවය. එහෙයින් සියල්ල බෙදා දක්වන්නේ **බාහිරං එකං මහා භූතං** යනාදිය කීහ. **අස්සසත්තානං එකං මහාභූතං පටිච්ච** සන්තාන දෙකක සමුට්ඨාන භූත වශයෙන් ම කියන ලදි. **මහාභූතෙ පටිච්ච කටත්තා රූපං **යන මෙය වනාහි කම්ම සමුට්ඨාන වශයෙන්ම කියන ලදි. **උපාද රූපං** උතු සමුට්ඨාන වශයෙන්ම.
අඤ්ඤමඤ්ඤ පච්චයෙහි **ඛන්‍ධෙ පටිච්ච වත්‍ථු වත්‍ථුං පටිච්ච ඛන්‍ධා** ස්කන්ධ සතරේම එකතුවෙන් වස්තුව මගින් අඤ්ඤමඤ්ඤ පච්චයභාවය දැක්වීමට කියන ලදි.
නිස්සය පච්චයෙහි යම්සේ පටිච්ච අර්ථය නම් සහජාත අර්ථය වේ. එහෙයින් යමක් යට පච්චය විභංග වාරයෙහි චක්ඛායතනාදීන්ගේ නිස්සය පච්චයභාවය දක්වන ලදි. එය ගන්නා ලදි. චක්ඛායතනාදිය පුරේජාත වී පච්චය වේ. මෙහි සහජාතම ලබයි. එහෙයින් කියන ලදි. **නිස්සය පච්චය සහජාත පච්ච සදිසො** නිස්සය සහජාත හා සමානය.
උපනිස්සය පච්චයෙහි රූපයට උපනිස්සය පච්චය අභාවයෙන් විසඳුම් තුනක්ම ලබයි. එයත් කියන ලදි. **ආරම්මණ පච්චය සදිසං** එහි සියළු කුසල අකුසල අබ්‍යාකතා ආරම්මණ උපනිස්සනය කිසිවක් නො ලබයි. යමක් ලබයිද ඔවුන්ගේ වශයෙන් මෙය කියන ලදැයි දතයුතුය.
පුරෙජාත පච්චයෙහි **වත්‍ථුං පුරෙජාත පච්චයා** වස්තුව නිසා වස්තුව විසින් පුරේජාත පච්චයභාවය සාදමින් උපදී යන අර්ථයයි. **විපාකාබ්‍යාකතං එකං ඛන්‍ධං** මෙහි යම් විපාක අබ්‍යාකත වස්තුව පිළිසිඳගත් ක්‍ෂණයෙහි සහජාත පච්චය වේ. එය පුරේජාත පච්චය භාජනීය බැවින් මෙහි නොගත යුතුය. යම් කුසලාදිය ආරප්පයෙහි පුරෙජාත පච්චය නොලබාද ඒවා ද පුරේජාත පච්චයභාජනීයම වේ. මෙහි නොගත යුතුය. ආරම්මණය වනාහි නියමයෙන් පුරේජාත පච්චයභාවය නො ලබයි. රූපායතනාදිය චක්ඛු විඤ්ඤාණාදියේ ම පුරේජාත පච්චයභාවය සිදුකරයි. චක්ඛු විඤ්ඤාණ ධාතුවට අතීත අනාගත ද අරමුණු වේමය. එහෙයින් මෙහි නොගන්නා ලදි. මේ දේශනා ස්කන්ධ වශයෙනි. විඤ්ඤාණ ධාතු වශයෙන් නොවේ. **විපාකාබ්‍යාකතං එකං ඛන්‍ධං** යන දේශනාවට සියළු විඤ්ඤාණ ධාතු ගන්නා ලදි. චක්ඛු විඤ්ඤාණ ධාතුවම නොවේ.
පච්ඡාජාතය කුසල අකුසලවලට පච්චය නොවේ. අබ්‍යාකතයට ද උපස්ථම්භක පමණකි. ජනක නොවේ. එහෙයින් ‘පච්ඡාජාත පච්චය උපදියි’ යන එක් ධර්මයක්වත් නැතැයි කිවයුතුය. පච්ඡාජාත පච්චය වශයෙන් විසඳුම් නොකරන ලදි.
ආසේවන පච්චයෙහි සියළු කිරියා ආසේවන පච්චය නොලබයි. ලැබීම් වශයෙන් වනාහි කිරිය අබ්‍යාකත යයි කියන ලදි. එහෙයින් ජවන කිරීම මෙහි ගන්නා ලදැයි දතයුතුය.
කම්ම පච්චයෙහි කුසල අකුසලවල ඒකක්‍ෂණික යයි දතයුතුය. කිරිය අබ්‍යාකතවල ද එසේය. විපාක අබ්‍යාකතවල නා නා ක්‍ෂණික වේ. ප්‍රතිසන්ධි ක්‍ෂණයෙහි මහාභූතවල ද එසේය. චිත්ත සමුට්ඨානවල ඒක ක්‍ෂණිකය. කටත්තා රූපවල නා නා ක්‍ෂණිකය. අසඤ්ඤසත්ත රූපවලද එසේය. මෙහි කටත්තා රූපය වනාහි ජීවිතේන්‍ද්‍රිය වේ. සෙස්ස ඒකාන්ත නොවේ. කම්ම සමුට්ඨාන බව උපාදා රූපයයි කියන ලදි. මෙසේ ඇතිකල්හිද මෙහි කම්ම සමුට්ඨානයම අදහස් කරන ලදි.
විපාක පච්චයෙහි කුසල අකුසල කිරිය නො ලබයි යයි අබ්‍යාකත වශයෙන් විසඳීම කරන ලදි. **චිත්ත සමුට්ඨානං** යනු විපාක චිත්ත සමුට්ඨානයම වේ. **කටත්තා රූපං** ලැබෙන පරිදි ඉන්‍ද්‍රිය රූපය ද වස්තු රූපය ද වේ. **උපාදා රූපං** ඊට අවසේසව ඒ අවස්ථාවේ විද්‍යමාන උපාදා රූපය වේ.
ආහාර පච්චයෙහි සියළුම කුසලාදි ස්කන්ධයන්ගේ චිත්ත සමුට්ඨාන රූපයේද අරූප ආහාර වශයෙන් උපත දතයුතුය. ප්‍රතිසන්ධි ක්‍ෂණයෙහි මහාභූතයන්ගේ ද එසේය. චිත්ත සමුට්ඨානං යනු භවංගාදි චිත්ත සමුට්ඨානයන්ගේ **ආහාර සමුට්ඨානං** කබලිංකාර ආහාරයෙන් උපදවන රූප. **චිත්ත සමුට්ඨානං** කුසල අකුසල සිතින් උපදවන රූප. පච්චය විභංග වාරයෙහි ආහාර පිළිවෙලින් කබලිංකාර ආහාරය දක්වන ලදි. මෙහි වනාහි කුසලං ධම්මං යයි පුච්ඡා වශයෙන් පළමුව අරූප ආහාර දක්වන ලදැයි දතයුතුය.
ඉන්‍ද්‍රිය පච්චයෙහි ද පච්චය විභංගයේ ඉන්‍ද්‍රිය පිළිවෙලින් චක්ඛු ඉන්‍ද්‍රියාදිය දක්වන ලදි. මෙහි වනාහි කුසලාදි පුච්ඡා වශයෙන් අරූප ඉන්‍ද්‍රියන්ගේ පච්චය බව දක්වන ලදි. එහි කුසලාදියෙහි ලැබෙන පරිද්දෙන් අරූප ඉන්‍ද්‍රිය ගතයුතුය. අසඤ්ඤ සත්තානයේ භූත රූපවලද ජීවිතේන්‍ද්‍රිය වේ.
ඣාන පච්චයවලද හේතුපච්චය හා විසඳීම සමානය. එහෙයින් මෙහි **හෙතුපච්චය සදිසං** යයි කියන ලදි.
සම්පයුත්ත පච්චයෙහි විසඳීම ආරම්මණ පච්චයට සමානය. එහෙයින්ම මෙහි **ආරම්මණ පච්චය සදිසං **යයි කියන ලදි.
විප්පයුත්ත පච්චයෙහි **වත්‍ථුං විප්පයුත්ත පච්චයා** යයි වස්තුව (හෘදය වස්තුව) නිසා විප්පයුත්ත පච්චය වේ. විප්පයුත්ත පච්චයභාවය වස්තුවෙන් සාදමින් උපදීයයි අර්ථය වේ. **ඛන්‍ධෙ විප්පයුත්ත පච්චයා** ඛන්‍ධ නිසා විප්පයුත්ත පච්චය වේ. ස්කන්ධවලින් විප්පයුත්ත පච්චයභාවය සාදමින් උපදී යයි අර්ථය වේ. ඛන්‍ධා වත්‍ථුං විප්පයුත්ත පච්චයා වස්තුව නිසා ස්කන්ධ විප්පයුත්ත පච්චය වේ. වස්තුව විසින් විප්පයුත්ත පච්චය බව සාදමින් උපදීයයි අර්ථය වේ. **චිත්ත සමුට්ඨාන රූපං ඛන්‍ධෙ විප්පයුත්ත පච්චයා** ස්කන්ධ නිසා විප්පයුත්ත පච්චය වේ. චිත්ත සමුට්ඨාන රූපය ස්කන්ධවලින් විප්පයුත්ත පච්චයභාවය සාදමින් උපදී යයි අර්ථය වේ. සෙසු විසඳීම්වලද වස්තුව විප්පයුත්ත පච්චයාදියෙහි ද කියන ලද නයින්ම අර්ථය දතයුතුය. මෙහි විපාක අබ්‍යාකත වස්තුව ගැනීමෙන් චක්ඛු ආදියෙන් සංග්‍රහ කළයුතුය. එක් මහා භූතයයි ආදිය රූප අබ්‍යාකතයට පච්චයභාවය දැක්වීමට කියන ලදි. **චිත්ත සමුට්ඨානං** අබ්‍යාකත චිත්ත සමුට්ඨානය ද කුසලාකුසල චිත්ත සමුට්ඨානය ද.
අත්‍ථි පච්චයෙහි සියළු සහජාත පච්චය ස්වභාවයයි. එහෙයින් **සහජාත පච්චය සදිසං** යයි කියන ලදි.
නත්‍ථි විගත ආරම්මණ පච්චය ස්වභාවය ඇත. අවිගතය සහජාත ස්වභාවය වේ. එහෙයින් මෙහි **ආරම්මණ සදිසං, සහජාත පච්චය සදිසං** යයි කියන ලදි. මේ තෙවිසි ප්‍රත්‍ය සංක්‍ෂෙප කර දැක්වීම් වශයෙන් මෙය කියන ලදි. **විත්‍ථාරෙතබ්බා** යම් විමසීමක් විසඳුම් ලබයිද ඒවායේ වශයෙන් විස්තර කළ යුතුය. මේ හේතුපච්චය ආදිකොට එක් මුල්හි පච්චයානුලෝමයෙහි පච්චය වාරයේ කුසලත්තික විසඳුමෙහි අර්ථ වර්ණනාව වේ.
දැන් මෙහි හේතුපච්චයවල එක් එක් පච්චයෙහි විසඳුම්වාර ලැබීය. ඒවා ගණන් වශයෙන් දැක්වීමට **හේතුයා නවා** යනාදිය ඇරඹීය. එහි **හෙතුයා නවා** හේතුපච්චයේ විමසීම් (පුච්ඡා) නවයක් විසඳුම්වාර වේ. කෙසේද? කුසලයෙන් කුසල, කුසලයෙන් කුසල අබ්‍යාකත, කුසලයෙන් අබ්‍යාකත, අකුසලයෙන් අකුසල, අකුසලයෙන් අබ්‍යාකත, අකුසලයෙන් අකුසල අබ්‍යාකත, අබ්‍යාකතයෙන් අබ්‍යාකත, කුසලා බ්‍යාකතයෙන් අබ්‍යාකත, අකුසලා බ්‍යාකතයෙන් අබ්‍යාකත යයි වේ.
**ආරම්මණෙ තීණි** කුසලයෙන් කුසල, අකුසලයෙන් අකුසල, අබ්‍යාකතයෙන් අබ්‍යාකත, **අධිපතියා නවා** හෙතු පච්චයට සමානය. පච්චය දොළොසක නව නවා නවය නවයයි කියන ලදි. සියළු පුච්ඡා විස්සජ්ජන (විමසීම් විසඳුම්) හේතුපච්චයට සමාන වේ. විභංගයෙහි විශේෂයක් ඇත. පච්චය දහයක **තීණි තීණි** තුන තුන යයි කියන ලදි. සියළු පුච්ඡා විස්සජ්ජා ආරම්මණ පච්චයට සමාන වේ. විභංගයෙහි විශේෂයක් ඇත. අඤ්ඤමඤ්ඤ පච්චයෙහි අබ්‍යාකත පදයේ විසඳුමෙහි රූපයද ලබයි. පුරේජාත පච්චයෙහිද එසේය. ආසේවන පච්චයෙහි විපාක මෙන්ම වීථි සිත් ද නොලබයි. **විපාකෙ එකං** අබ්‍යාකත පමණකි. මෙසේ මෙහි සංක්‍ෂේපයෙන් නවය තුන එක යයි වාර පරිච්ඡේද තුනකි. විස්තර වශයෙන් දොළොස නවක දසතික එක යයි සියළු තෙවිසි පච්චයවල එකුන් සතළිසකට අධික වාරක හතක් වේ. එතැන් සතළිසකට අධික පුච්ඡා හතක්ද වේ. එකුන් සතළිසකට අධික පුච්ඡා විස්සජ්ජන සතක් යයිද ඊට නමකි.
මෙසේ හෙතු පච්චයාදියෙහි ඒක මූලකයෙහි ගණන දක්වා මෙයින් පසු දුමූලකාදියෙහි විස්තර දේශනා හකුළුවා ඒක මූළකයෙහි දක්වන ලද දේශනාවේ ගණනම ගෙන වාර පරිච්ඡේද දැක්වීමට දුමූලකයෙහි **හෙතු පච්චයා ආරම්මණෙ තීණි** යනාදිය කීහ. එහි ලක්‍ෂණ මෙසේය. බොහෝ ගණනක් ඇති පච්චය අඩු ගණනක් ඇති පච්චය සමග යුක්තව සමාන ගණනක් වේ. එයින් කියන ලදි. **හෙතු පච්චයා ආරම්මණෙ තීණි** හේතුපච්චය ආරම්මණයෙහි තුනය. හේතු ආරම්මණ දුකයෙහි ආරම්මණයෙහි කියන ලද තුනම විසඳුම් ලබයි යන අර්ථය වේ. සමාන ගණන වනාහි සමාන ගණන සමග යෙදී අපරිහීන ගණනක්ම වේ. එයින් කියන ලදි. **හෙතු පච්චයා අධිපතියා නවා** හේතු අධිපති දුකයෙහි නවයක්ම විසඳුම් ලබයි යන අර්ථය වේ. **විපාකෙ ඒකං** හේතුවිපාක දුකයෙහි විපාකයෙහි කියන ලද විසඳුම් එකක්ම ලබයි. මෙසේ දූමූලකයෙහි වාර පරිච්ඡේදය දතයුතුය.
තිමූලකාදියෙහි ද මේ ලක්‍ෂණම වේ. එයින් කීහ. ‘හෙතුපච්චයා ආරම්මණ පච්චයා අධිපතියා තීණි’ හේතුආරම්මණ අධිපති තිකයෙහි ආරම්මණයෙහි කියන ලද විසඳුම් තුනම ලබයි යන අර්ථය වේ. මෙසේ සියළු නය පැමිණවිය යුතුය.
දොළොස්වන මූලකයෙහි වනාහි විපාක පච්චය නොලබයි. එහෙයින් **ආසෙවන පච්චයා කම්මෙ තීණි** යයි කියා විපාකය පරාමර්ශනය නොකොට **ආහාරෙ තීණි** යයි කියන ලදි. තෙළෙස් මූලකාදියෙහි ද මෙම නයම වේ. ඒවා වනාහි හකුළුවා තෙවිසි මූලකය ද මෙහි දක්වන ලදි. එය ද්විධ වේ. සාසේවන හෝ සවිපාක හෝ යනුවෙනි. පළමුව සාසේවනය දක්වන ලදි. එය විසඳුම් තුනක්ම ලබයි. එයින් කියන ලදි. **ආසෙවන පච්චයා අවිගතෙ තීණි** සවිපාකය වනාහි ආසේවනය නො ලබයි. එහෙයින් එය හැර විපාක වශයෙන් ගණනින් දැක්වීමට අනතුරුවම **හෙතුපච්චයා.........විපාක පච්චයා ආහාරෙ එකං** යන එක් නයක් දක්වා පසුව තෙවිසි මූලකයම දක්වන ලදි. මෙම තෙවිසි මූලක දෙකෙහි එකක විපාක පච්චය නැත. එකක ආසෙවනපච්චය නැත. දෙකෙහිම පච්ඡාජාතපච්චය නැත. රූඪි වශයෙන් වනාහි මේවා තෙවිසි මූලක වශයෙන් දතයුතුය. ඒවායෙහි සාසේවන ආසේවන වශයෙන් සියළු තැන විසඳුම් තුනක්ම වේ. සවිපාකයෙහි විපාක පච්චය වශයෙන් එකක්ම වේ. මෙය හේතුපච්ච මුල්කොට ඇති ඒක මූලකාදියෙහි ගණනය.
මේ හේතුමූලකයට අනතුරුව ආරම්මණයෙහි සිටි සියළු තැන ප්‍රශ්න තුනක්ම කියන ලදි. එය ආරම්මණ පච්චය මුල්කොට ඒක මූලකයෙහි ද දූමූලකාදියෙහි ද යම්තැනක නවයකින් වියයුතු ද එහි ප්‍රශ්න තුනක් වේයයි දැක්වීමට කියන ලදි. විපාක පදයෙහි වනාහි විපාක පදය සමග සෙසු පච්චය යෝජනාවල ද එකම ප්‍රශ්නයක් වේයයි යට කියන ලදහ. බොහෝ ගණන් ඇති පච්චය බොහෝ ගණන සමග යෙදී එය හා සමාන ගණන වේයයි එය මනාව කියන ලද්දේමය.
දැන් ආරම්මණ පච්චයන්ගේ වශයෙන් යම් ඒක මූලකාදිය දැක්විය යුතු වේ. ඒවායින් ඒකමූලකය හේතු ඒක මූලකය සමග සමානයයි එකම පච්චයකුදු නොදක්වන ලදි. ආරම්මණ පච්චය වශයෙන් දූමූලකයෙහි ගණන දැක්වීමට **ආරම්මණ පච්චයා හෙතුයා තීණි අධිපතියා තීණි.......අවිගතෙ තීණි** යයි කියන ලදි. මෙහි ද ආරම්මණ පච්චයා අධිපතියා තීණි......අවිගතෙ තීණි යයි කිවයුතු තැන හේතු පච්චයාදි පච්චය බොහෝ ගණනක්, ඒවාට අඩු ගණනකින්ද සමාන ගණනකින්ද සමග සැසඳීමෙන් යම් ගණනක් ලැබේද එය දැක්වීමට ආරම්මණ පච්චයේ පෙර භාගයේ සිටි හේතුපච්චය පසුභාගයෙහි තබා ආරම්මණ පච්චයා හේතුයා තීණි යයි කියන ලදි. එයින් මෙය ප්‍රකට කරයි. ආරම්මණ පච්චය යම් බහුතර ගණනින් හෝ සමාන ගණනින් හෝ පච්චය සමග දුක තිකාදි භේදයට යයි. ඒ සියළු තැන ප්‍රශ්න විසඳීම් තුනම යයි දතයුතුය. විපාක පච්චය සමග වනාහි සැසඳීමෙහි එකක්ම ලැබේ. එය විපාක පච්චය සමග ගණනින් ප්‍රකට වන්නේ යයි මෙහි නොදක්වන ලදි. දුමූලකයෙහි මේ ගණන දක්වන ලදි. තිමූලකාදියෙිහ ද මේ ගණන් ආරම්මණ පච්චය වශයෙන් තිමූලකාදිය විස්තර නොකරන ලදි.
දැන් අධිපති පච්චයාදි වහයෙන් දූමූලකාදියෙහි ගණන දැක්වීමට **අධිපති පච්චයා හෙතුයා නවා** යනාදිය කියන ලදි. එහිද කියන ලද නයින්ම පච්චය සන්නිවේශය දතයුතුය. අධිපති පච්චයේ හේතු නවය යම්සේද එසේම සෙසු ඒවායේද සමාන ගණන්වල හේතු නවයම වේ. මෙසේ යම් යම් පච්චය මුලින් සිටීද එය එය සමග සමාන ගණන් වලදී දැක්වීමෙහි මුලින් සිටි පච්චය අනුව ගණන වේ. ආරම්මණ පච්චය වශයෙන් යම්සේද අධිපති පච්චය වශයෙන් ද එසේය. එයින් පසු සමනන්තරාදීන්ගේ වශයෙන් ද තිමූලකාදිය විස්තර නොකරන ලදි. එහෙයින් දූමූලකයෙහි දක්වන ලද ගණන වශයෙන් ම සියළු තැන සෑදිය යුතුය. එහෙයින්ම කියන ලදි. **එකෙකං පච්චයං මූලකං කාතූන සජ්ඣාය මග්ගෙන ගණෙතබ්බා** එක එක පච්චය මුල්කොට සජ්ඣාය මාර්ගයෙන් ගිනිය යුතුය.
2. පච්චය පච්චනීය වර්ණනාව
පච්චයපච්චනීය වනාහි කුසල පදයෙහි නොලබයි. හේතුපච්චය හැර කුසල ධර්මයේ නො ඉපදීමෙන්, එහෙයින් **අකුසල ධම්මං පටිච්ච** යනාදිය අරඹන ලදි. එහි **න හෙතුපච්චයා** හේතුපච්චය ප්‍රතික්‍ෂෙපය, හේතු පච්චය හැර වෙන ප්‍රත්‍යයකින් උපදී යයි අර්ථය වේ. **විචිකිච්ඡා සහගතො උද්ධච්ච සහගතො මොහො** මෙය සම්ප්‍රයුක්ත ධර්මයන්ගේ ද චිත්ත සමුට්ඨාන රූපයේ ද තමාම හේතුපච්චය වේ. අන්‍ය සම්ප්‍රයුක්ත හේතුවේ අභාවයෙන් හේතුපච්චයෙන් නූපදීයයි හේතුපච්චය හැර තමාගේ සෙසු අනුරූප පච්චයවලින් උපදී. මෙම නයින් සියළු පච්චය ප්‍රතික්‍ෂෙපවල අර්ථය දතයුතුය. **අහෙතුකං විපාකාබ්‍යාකතං** මෙය රූප සමුට්ඨාන වශයෙන්ම දතයුතුය. මෙය රූප සමුට්ඨාන වශයෙන්ම දතයුතුය. මෙබඳු අනන්‍ය ඒවායේද මෙම නයම වේ.
අධිපති පච්චයෙහි නොවේ. අධිපති ද තමා සමග දෙවැනි අධිපතියෙකුගේ අභාවයෙන් අධිපති පච්චය නොලබයි. යම්සේ වනාහි විචිකිච්ඡා, උද්ධච්ච සහගත මෝහය අහේතුකය. අධිපති එසේ නොවේ. නිරාධිපති ඡන්‍දාදියෙහි වනාහි අන්‍ය අධිපතියකු නොකොට කුසලාදියේ උත්පත්ති කාලයෙහි සියළු කුසලාදිය නිරාධිපති වේ. එහෙයින් මෝහය මෙන් වෙනම අධිපති පමණක්ම නොඋදුරා සර්ව සංග්‍රාහික වශයෙන් මෙය **එකං ඛන්‍ධං පටිච්ච තයො ඛන්‍ධා** යනාදි දේශනා කරන ලදැයි දතයුතුය.
අනන්තර සමනන්තරවල න ආරම්මණයෙහි මෙන් රූපයම පච්චයුප්පත්ත නොවේ. එයින් කියන ලදි. **නා රම්මණ පච්චය සදිසං** සහජාත පච්චය පරිහීනය. එය මෙන්ම නිස්සය අත්‍ථි අවිගත පච්චය ද එසේ වේ. කරුණු කිම? මේවායින් තොරව කිසිවක් නූපදින හෙයින්, සහජාත නිස්සය අත්‍ථි අවිගත පච්චයවලද ප්‍රත්‍යක්‍ෂයෙන් එක ද රූපාරූප ධර්මයක් නූපදී. එහෙයින් ඒවා පරිහීනය.
අඤ්ඤමඤ්ඤ පච්චය විභංගයෙහි **පටිසන්‍ධික්ඛණෙ විපාකාබ්‍යාකතෙ ඛන්‍ධෙ පටිච්ච කටත්තා රූපං** හෘදය වස්තුව වර්ජිත නොවන බව දතයුතුය.
උපනිස්සය විභංගයෙහි රූපයම පච්චයුප්පන්න නොවේ. එහි උපනිස්සය නො ලබයි. අරූපය වනාහි කිසිම ආරම්මණ උපනිස්සය පකතූපනිස්සය නො ලබන්නේ ය. අනන්තර උපනිස්සය මුක්තකය වනාහි නැත. එයින් කියන ලදි. **නාරම්මණ පච්චය සදිසං**
න පුරේජාතයෙහි **චිත්ත සමුට්ඨානා රූපං** පංචවෝකාර වශයෙන් කියන ලදි.
**න පච්ඡාජාත පච්චයා** මෙහි සහජාත පුරේජාත පච්චය සංග්‍රහයට යයි. එහෙයින් සහජාත පච්චය සමාන යයි මෙහි පෙළයි. එය න අධිාපති පච්චයෙහි විස්තර කරන ලදැයි මෙහි සංක්‍ෂේප කරන ලදි. නාසේවන පච්චයේ කුසලාකුසල පළමුවන ජවනය වශයෙන් දතයුතුය. කිරිය අබ්‍යාකතද එසේය. පෙළ වනාහි මෙහි ද න අධිපති පච්චයෙහි විස්තර කළ ලෙසින් දතයුතුය. එහෙයින් කීහ. **න පච්ඡාජාත පච්චයම්පි නාසෙවන පච්චයම්පි නාධිපති පච්චය සදිසං**
න කම්ම පච්චයෙහි විපාක චේතනා නා නා ක්‍ෂණික කම්ම පච්චය ලබා යයි නො ගන්නා ලදි. නාහාර පච්චයෙහි එකක් රූපයම පච්චයුප්පන්න වේ. ඉන්‍ද්‍රිය පච්චයෙහි ද එසේය.
න ඣාන පච්චයෙහි පඤ්ච විඤ්ඤාණ ධර්ම ද එක් රූපයක් ද පච්චයුප්පන්න වේ. පඤ්ච විඤ්ඤාණයෙහි වේදනාවද චිත්තෙකග්ගතාවද දුබල බැවින් උපනිජ්ඣාන ලක්‍ෂණය නොපැමිණේ යයි ඣාන පච්චයෙහි නොගන්නා ලදි.
නමග්ග පච්චයෙහි අහේතුක විපාක කිරියද එක් රූපයක්ද පච්චයුප්පන් වේ. න සම්පයුත්ත නො නත්‍ථි අවිගතවල රූපයම පච්චයුප්පන්න වේ. එයින් කියන ලදි. නා රම්මණ පච්චය සදිසං.
**න හෙතුයා ද්වෙ** යයි ඒකමූල ගණනය සඳහා පෙළෙහි වෙත පැමිණවීය.
දූ මූලකයෙහි **න හෙතුපච්චයා නාරම්මණෙ එකං** මෙහි බහු ගණන සමග ඌනතර ගණනේ සැසඳීමේ ඌනතර ගණන වශයෙන් න හේතුව මෙන් දෙකකින් විය යුතුය. නාරම්මණ වශයෙන් වනාහි අරූප ධර්මයන්ගේ පරිහීන බැවින් අබ්‍යාකතය නිසා රූප අබ්‍යාකතයේ උපත සඳහා එකං යයි කියන ලදි. සියළු ඒකකවල ද මේ නයම වේ. **දෙව** යයි කියූ තැන්වල වනාහි නහේතුවෙන් ලත් වාර දෙක දතයුතුය.
තිමූලකාදියෙහි වනාහි සියළු නාරම්මණ පච්චය අපරිහීන බැවින් එකම විසඳුමක් වේ. මේ පච්චනීයෙහි නහේතු පච්චය මුල්කොට ඒකමූලකාදියෙහි ගණන වේ.
නාරම්මණ පච්චය ආදිය වනාහි එක මූලකයෙහි පෙර මෙන් සමාන බැවින් මෙහිද දක්වන ලද්දේමය. නාරම්මණ පච්චය වශයෙන් දූ මූලකයෙහි **නාරම්මණ පච්චයා හෙතුයා එකං** යයි න හෙතු දූ මූලකයෙහි කියන ලද්දේමය. **නාධිපතියා පඤ්ච** නාරම්මණ පච්චයෙහි ලැබූ සේ දතයුතුය. මෙසේ සියළු සැසඳීම්වල ඌනතර ගණනේ පච්චය වශයෙන් ගණන දතයුතුය. යම් යම් තැනක නාරම්මණ පච්චය පිවිසේද ඒ ඒ තැන්වල රූපයම පච්චයුප්පන්න වේ. න අනන්තර, න සමනන්තර, න අඤ්ඤමඤ්ඤ, න උපනිස්සය, න ආහාර, න ඉන්‍ද්‍රිය, න සම්පයුත්ත, නො නත්‍ථි, නො විගත පච්චයන්ගේ පිවිසි තැන්වලද මෙම නයම වේ. න ආහාර, න ඉන්‍ද්‍රිය, න ඣාන, න මග්ග පච්චය සියළු තැන්වල සමාන විසඳීම් වේ. න සහජාතාදි සතර මෙහිම පරිහීනම වේ. මෙහි මේ ලක්‍ෂණ වේ. මෙම ලක්‍ෂණයෙන් සියළු දූ මූලවල මේ පච්චය මූල වේ. මෙය මෙහි දූ මූලක වේ. මෙය තිමූලක වේ. මෙය සබ්බමූලක වේ යයි සලකා ඌනතර ගණන පච්චයේ වශයෙන් ගණන දතයුතුය.
3. පච්චයානුලෝම පච්චනීය වර්ණනාව
දැන් අනුලෝම පච්චනීය ගණන දැක්වීමට **හෙතුපච්චයා නා රම්මණෙ පඤ්ච** යනාදිය අරඹන ලදි. එහි හේතු අධිපති මග්ග පච්චයවල අනුලෝමයෙන් සිටි සහජාතාදි සතර සබ්බඨානික පච්චය ආහාර ඉන්‍ද්‍රිය ඣාන මග්ග පච්චය සතරදැයි මේ අට පච්චනීක වශයෙන් නො ලබයි. හේතු පච්චයාදි වශයෙන් උපදින ධර්ම මේ පච්චය අට නොලබන්නෝ නම් නැත්තාහ. ආරම්මණ අනන්තර සමනන්තර උපනිස්ස සම්පයුත්ත නත්‍ථි විගත පච්චයවල වනාහි අනුලෝම වශයෙන් සිටි අරූපට්ඨානික පච්චනීක වශයෙන් නොලබයි. ආරම්මණ පච්චයාදීන් උපදිනු ලබන අනන්තර සමනන්තර පච්චයාදිය නොලබන්නේ නොවේ. සහජාත අඤ්ඤමඤ්ඤ නිස්සය කම්ම ආහාර ඉන්‍ද්‍රිය අත්‍ථි අවිගත පච්චයවල වනාහි අනුලෝමයෙන් සිටි සතර සබ්බඨානිකම පච්චනීක වශයෙන් නොලබයි. මේ පච්චයන්ගේ වශයෙන් උපදින සබ්බඨානිකයෙහි නොලබ්නනේ නම් නැත. පච්ඡාජාත පච්චයේ අනුලෝම වශයෙන් ස්ථානයක් නම් නැත. මෙසේ සෙසු ඒවාවල අනුලෝමයෙන් සිටි ලැබෙන ඒවාද නොලැබෙන ඒවාද සලකා සියළු දූ මූලක නයවල ඒ ඒ පච්චයන්ගේ සැසඳීමේ ඌනතර ගණනම වශයෙන් ගණන දතයුතුය.
4. පච්චය පච්චනීයානුලෝම වර්ණනාව
දැන් පච්චනීයානුලෝමයෙහි ගණන දැක්වීමට **න හෙතුපච්චයා ආරම්මණෙ ද්වෙ** යනාදිය ඇරඹීය. එහි හේතුවෙහි පච්චනීකයෙන් සිටි අධිපති හැර සෙස්ස අනුලෝමයෙන් ලබයි. පච්ඡාජාතය වනාහි අනුලෝමයෙන් සියළු තැන්වල නො ලබයි. යම් නව පච්චයන් අරූපයෙහිම යයි කියන ලදි. ඒවායෙහි පුරේජාතයද ආසේවනය ද හැර අවසේස සතෙහි පච්චනීකයෙන් සිටි සෙසු අරූපඨානිකයෝ අනුලෝමයෙන් නොලබති. යමෙක් ආරම්මණාදියෙන් නූපදී. එය අනන්තරාදි නොලබයි. පටිසන්ධි විපාකය වනාහි පුරේජාතයෙන් සියළු විපාකද කිරිය මනෝධාතුව සමග ආසේවනයෙන් නූපදින්නේම අනන්තරාදිය ලබයි. එහෙයින් පුරේජාත පච්ඡාජාත ආසේවනයද හැර යයි කියන ලදි.
පුරේජාත පච්ඡාජාත ආසේවන විපාක විප්පයුත්තවල පච්චනීකයෙන් සිටි එක හැර අවසේස අනුලෝමයෙන් ලබයි. කම්ම පච්චයේ පච්චනීකයෙන් සිටි විපාක පච්චය හැර අවසේස අනුලෝමයෙන් ලබයි. ආහාර ඉන්‍ද්‍රියවල පච්චනීකයෙන් සිටි සබ්බඨානික මෙන්ම අඤ්ඤමඤ්ඤ කම්ම ආහාර ඉන්‍ද්‍රිය පච්චයන් හැර අවසේස පච්චය අනුලෝමයෙන් නො ලබයි. ඉතිරි ඒවා යෙදීම් වශයෙන් ලබයි. ඣාන පච්චයේ පච්චනීකයෙන් සිටි හේතු අධිපති ආසේවන මග්ග පච්චය අනුලෝමයෙන් නො ලබයි. මග්ග පච්චයේ පච්චනීකයෙන් සිටි හේතු අධිපති පච්චය අනුලෝමයෙන් නො ලබයි. විප්පයුත්ත පච්චයේ අනුලෝමයෙන් සිටි පුරේජාත පච්චය හැර අවසේස පච්චය අනුලෝමයෙන් ලබයි. මෙසේ ඒ ඒ පච්චයවල පච්චනීකයෙන් සිටි යම් යම් අනුලෝමයෙන් නො ලබයිද ඒ ඒවා දැන ඒ ඒ පච්චයන්ගේ සැසඳීමෙහි ඌනතර ගණන් මුල වශයෙන් ගණන් දතයුතුය.
දූ මූලකාදි නයවලද යම් යම් පච්චය මුල්කොට යම් යම් දුකාදිය දක්වන ලදි. ඒ ඒ ලැබෙන නොලැබෙන පච්චය වශයෙන් යම්සේ දක්වන ලදද එසේ මනාව සැලකිය යුතුය. එහි යමක් න හේතු වශයෙන් දූ මූලකාදි නයෙහි දක්වන්නේ **න හෙතුපච්චයා නාරම්මණ පච්චයා නාසෙවන පච්චයා **යයි කියා** යාව ආසේවනා සබ්බං සදිසං** යයි කියන ලදි. එහි න අඤ්ඤමඤ්ඤ පච්චය සහජාතයෙහි එකක් යයි ආදියෙන් සමාන බව දතයුතුය. යමක් වනාහි **න කම්මෙ ගණිතෙ පඤ්ච පඤ්හාති** යයි සිංහල භාෂාවෙන් ලියන ලදි. එහි අර්ථය නහේතු පච්චය මුල්කොට නකම්මපච්චය යයි මෙසේ න කම්ම පච්චයෙන් ගැටුණු සහජාතයෙහි එකක් යයි මෙසේ දක්වන ලද පච්චය පහම අනුලෝමයෙන් ලබයි. අනිකක් නොවේ. මෙසේ අන්‍ය වූද මෙබඳු වූ ස්ථානවල බ්‍යඤ්ජනය (අකුරු) නොගෙන අදහස් කළ අර්ථයම ගතයුතුය. මෙබඳු වූ බ්‍යඤ්ජන තමාගේ දැනගැනීම් අර්ථය සඳහා පුරාණයන් විසින් තම තමාගේ භාෂාවෙන් ලියන ලදි.
තව ද මේ පච්චනීයානුලෝමයෙහි පච්චයුප්පන්න ධර්මවලද අත්‍ථි ධර්මය කම්ම පච්චය ලබයි. ඉන්‍ද්‍රිය පච්චය නොවේ. එය අසඤ්ඤයෙහි මෙන්ම පංච වෝකාරයෙහි පවතින රූප ජීවිතේන්‍ද්‍රිය වශයෙන් දතයුතුය. අත්‍ථි ධර්මය මග්ග පච්චය ලබයි. හේතුපච්චය නොවේ. එය විචිකිච්ඡා උද්ධච්ච සහජාත මෝහ වශයෙන් දතයුතුය. අත්‍ථි ධර්මය ඣාන පච්චය ලබයි. මග්ග පච්චය නොවේ. එය මනෝධාතු අහේතුක මනෝ විඤ්ඤාණ ධාතු වශයෙන් දතයුතුය. යම්තැනක කටත්තා රූප නා නා ක්‍ෂණික කම්ම වසයෙන් ම කම්ම පච්චය ලබයි. එහි රූපධර්ම හේතු අධිපති විපාක ඉන්‍ද්‍රිය ඣාන මග්ග පච්චයන් නොලබයි. සබ්බඨානික පච්චනීය නොවේ. අහේතුකයෙහි අධිපති පච්චය නැතැයි මේවායේ ද ප්‍රකීර්ණක වශයෙන් මෙහි ගණන වාරය මුළා නොවීමෙන් දතයුතුය.
එහි නය මෙසේය. **හෙතු පච්චයා ආරම්මණෙ ද්වෙ** යයි මෙහි අහේතුක මෝහය මෙන්ම අහේතුක විපාක කිරිය ද පච්චයුප්පන්න වේ. එහෙයින් අකුසලයෙන් කුසලය අබ්‍යාකතයෙන් අබ්‍යාකතය සඳහා මෙහි ද්වෙ යයි කියන ලදි. සෙස්සෙහි ද මෙම නයම වේ. ආසේවන වනාහි විපාක නො ලබයි. කිරිය මනෝධාතුව ද එසේය. එහෙයින් කිරිය අහේතු මනෝවිඤ්ඤාණ ධාතු වශයෙන් මෙහි අබ්‍යාකතයෙන් අබ්‍යාකත දතයුතුය. **විපාකෙ එකං** යයි අබ්‍යාකතයෙන් අබ්‍යාකතම වේ. මග්ගෙ එකං අකුසලයෙන් අකුසලම වේ.
නාරම්මණ මූලකයෙහි **හෙතුසා පඤ්ච** රූපයම සඳහා කියන ලදි. එහි කුසලය, අකුසලය, අබ්‍යාකතය, කුසල අබ්‍යාකතය, අකුසල අබ්‍යාකත යයි කොටස් පහ නිසා උපදියි. සියළු පංචකයෙහි මෙම නය වේ. **අඤ්ඤමඤ්ඤෙ එකං** යයි භූත රූපවල මෙන්ම වස්තු රූපයද සඳහා කියන ලදි. ඒවා නාරම්මණ පච්චයේ අඤ්ඤමඤ්ඤ පච්චයේ උපදී. තිමූලකයෙහිද මෙම නය වේ.
නාධිපති මූලකයෙහි **හෙතුයා නවා** යයි අනුලෝම හේතුවෙහි කියන ලදි. තීණි යයි ආදියද යට අනුලෝමයෙහි කියන ලද්දට සමාන වේමය.
න පුරේජාත මූලකයෙහි **හෙතුයා සත්තා** යට ‘ආරුප්පෙ කුසලං එකං ඛන්‍ධං පටිච්ච’ යනාදි නයින් පුරේජාතයෙහි දක්වන ලදමය. සියළු සත්තකවල මේ නයම වේ. න කම්ම මූලකයෙහි හෙතුයා තීණි යනාදියෙහි චේතනාව පච්චයුප්පන්න වේ. එහෙයින් කුසලය අකුසලය අබ්‍යාකතය ද නිසා උපත සඳහා තීණි යයි කියන ලදි. මෙම නයින් **එකං ද්වෙ තීණි පඤ්ච සත්ත නවා **ආ තැන්වල ගණන දතයුතුය. සතර සය අට යන මේ තුනට ගණන් නැත්තේමය.
සහජාත වාරයෙහි **කුසලං ධම්මං සහජාතො** යයි කුසල ධර්ම නිසා එයින් සහජාත වී යයි අර්ථය වේ. මෙහි සෙස්ස පටිච්ච වාරයෙහි කියන ලද නයින්ම දතයුතුය. අවසානයෙහි වනාහි **පටිච්චට්ඨං නාම සහජාතට්ඨං සහජාතට්ඨං සහජාතට්ඨං නාම පටිච්චට්ඨං** මේ දෙකම මේවායේ වාරවල අර්ථ වශයෙන් වෙනසක් නැති බව දැක්වීම සඳහා කියන ලදි. අර්ථ වශයෙන් මේ දෙකෙහිම වෙනසක් නැති බව පැවතුනද ඔවුනොවුන්ගේ අර්ථ නියාමය සඳහා කියන ලදි. ‘චක්ඛුඤ්ච පටිච්ච රූපෙච’ ආදියෙහි අසහජාතද නිසා උපදී යයි කියයි. සහජාතද උපාදාරූපය භූත රූපයට පච්චය නොවේ. මෙසේ පටිච්ච වාරයෙන් සහජාත පච්චයභාවය මේ දෙකෙහිම කියන ලදි. තවද එසේ අවබෝධ කරන්නන්ගේ අදහස් වශයෙන් දේශනා විලාසයෙන් නිරුක්ති පටිසම්භිදා ප්‍රභේද දැනීම් වශයෙන්දැයි මේ දෙකම කියන ලදි.
පච්චය වාරයෙහි **කුසලං ධම්මං පච්චයා** කුසල ධර්මයෙහි පිහිටා කුසලා ධර්ම නිස්ස අර්ථයෙන් පච්චය කොට යන අර්ථයයි. **කුසලං එකං ඛන්‍ධං පච්චයා** කුසලය එක් ස්කන්ධයකට නිස්සය පච්චය කොට හේතු පච්චයෙන් ස්කන්ධ තුනක් උපදී යයි කියන ලද්දේ වේ. මෙම උපායෙන් සියළු පදවල අර්ථය දතයුතුය. **වත්‍ථුං පච්චයා විපාකාබ්‍යාකතා කිරියාබ්‍යාකතා ඛන්‍ධා** මෙය පංචවෝකාරයේ පැවතීම් වශයෙන් කියන ලදි. පංචවෝකාරයෙහි පවතින ස්කන්ධයන්ගේ පුරේජාතය වත්‍ථු නිස්සය පච්චය වේ. පටිච්ච අර්ථයෙහි වනාහි සහජාත අර්ථබව පටිච්ච වාරයෙහි මේ නය නොලැබේ යයි පටිසන්‍ධියෙහි සහජාතයම වත්‍ථු සඳහා වත්‍ථු ස්කන්ධ යයි කියන ලදි. **කුසලං එකං ඛන්‍ධංච වත්‍ථුංච පච්චයා තයො ඛන්‍ධා** යනාදියෙහි ද මෙම නයින්ම අර්ථය දතයුතුය.
**අබ්‍යාකතං ධම්මං පච්චයා කුසලො ච අබ්‍යාකතොච** කුසල අබ්‍යාකතවල හේතුපච්චය වශයෙන් එකට උපත සඳහා කියන ලදි. කුසල උත්පත්ති ක්‍ෂණයෙහි වස්තුව නිසා කුසල ස්කන්ධ චිත්ත සමුට්ඨාන මහාභූතයන් නිසා චිත්ත සමුට්ඨාන උපාදා රූපය හේතුපච්චය වශයෙන් එකට උපදී. මෙසේ පච්චය භූත වූ අබ්‍යාකතයට නානත්ත ද පච්චයුප්පන්න සත්ත හේතුපච්චය වශයෙන් එකට උපත සඳහාම මෙය කියන ලදැයි දතයුතුය. අන්‍ය වූ මෙබඳු තැන්වල මෙම නයම වේ. මෙසේ මේ හේතුපච්චයෙහි සහජාත ද පුරේජාත ද නිස්සය අර්ථයෙන් පච්චය කොට ප්‍රශ්න දාහත විසඳන ලදි. එහි ස්කන්ධ ද භූත ද සහජාත වශයෙන්, වත්‍ථු සහජාත පුරේජාත වශයෙන් ගන්නා ලදි. පටිච්ච වාරයෙහි වනාහි සහජාත වශයෙන් පච්චය ලබයි. එහෙයින් එහි ප්‍රශ්න නවයම විසඳන ලදි. යමෙක් මෙහි මේ සතළොස් ප්‍රශ්න විසඳන ලදද ඒවායෙහි ඒකාදික ඒකාවසාන විසඳීමේ කුසලාදියෙහි ඒක පච්චය බැවින් එක් පච්චයුප්පන්නයෙක් වේ. ඒකාදික දුකාවසානයේ එක් පච්චයකින් නා නා පච්චයුප්පන්න වේ.
ආරම්මණ පච්චයාදියෙහි ද මෙම උපායෙන් ප්‍රශ්න විසඳුම් ප්‍රභේදය දතයුතුය. ආරම්මණ පච්චයෙහි ඒ මේ **වත්‍ථුං පච්චයා ඛන්‍ධා** යයි කියන ලදි. එය ප්‍රතිසන්ධි ක්‍ෂණයෙහි විපාක ස්කන්ධයම සඳහා කියන ලදි. චක්ඛු විඤ්ඤාණ ආදිය අබ්‍යාකත නිසා ආරම්මණ පච්චයෙන් උපදින්නන්ගේ ප්‍රභේද දැක්වීම සඳහා කියන ලදි. නැවත **වත්‍ථුං පච්චයා** යයි ප්‍රවෘත්ති විපාක කිරිය අබ්‍යාකතවල උත්පත්ති දැක්වීමට කියන ලදි. සෙස්ස පෙර නයින්ම දතයුතුය. මේ මේ ආරම්මණ පච්චයෙහි සහජාත ද පුරේජාත ද පච්චය කොට ප්‍රශ්න සත විසඳන ලදි. එහි ස්කන්ධ සහජාත වශයෙන් වත්‍ථු සහජාත පුරේජාත වශයෙන් චක්ඛායතනාදිය පුරේජාත වශයෙන්ම ගන්නා ලදි. පටිච්ච වාරයෙහි සහජාත වශයෙන්ම පච්චය ලබයි. එහෙයින් එහි ප්‍රශ්න තුනක්ම විසඳන ලදි.
අධිපති පච්චයෙහි විපාක අබ්‍යාකත ලෝකෝත්තරම දතයුතුය. අනන්තර සමනන්තර අරූපභාවයෙන් ආරම්මණය හා සමානය. පසුව ආසේවන නත්‍ථි විගතවලද මෙම නයම වේ.
සහජාත පච්චයෙහි **කටත්තා රූපං උපාදා රූපං** යයි කියන ලද උපාදා රූප කටත්තා රූප වේ. මෙය අසඤ්ඤ සත්ත්වයින්ගේම රූපය සඳහා කියන ලදි. චක්ඛායතනාදිය පංචවෝකාර වශයෙන් කියන ලදි.
අඤ්ඤමඤ්ඤ පච්චයෙහිද යථා ආරම්මණ පච්චයා එවං විසඳීම් සමනය සඳහා කියන ලදි. පච්චයුප්පන්නවල වනාහි නා නා බවක් ඇත.
උපනිස්සය පච්චයෙහි **ආරම්මණ පච්චය සදිසං** රූප අභාවයෙන් ද විසඳීම් සමතාව සඳහා කියන ලදි.
**වත්‍ථුං පුරෙජාත පච්චයා** යනාදියේ පටිච්ච වාරයෙහි කියන ලද නයින්ම අර්ථය ගතයුතුය.
**කම්මපච්චයෙ** **තීණි** කුසලය, අබ්‍යාකතය, කුසල අබ්‍යාකත යයි මෙසේ තුන දතයුතුය. අකුසලයෙහිද මෙම නයයි.
විප්පයුත්ත පච්චයෙහි **ඛන්‍ධෙ විප්පයුත්ත පච්චයා** ස්කන්ධයන් නිසා විප්පයුත්ත පච්චය උපදී යන අර්ථය වේ. **ඛන්‍ධා වත්‍ථුං විප්පයුත්ත පච්චයා **ස්කන්ධ වස්තුව නිසා විප්පයුත්ත පච්චය උපදී යන අර්ථයයි. සෙස්ස යට කියන ලද නයින්ම දතයුතුය.
දැන් යම්සේ ලැබුණු විසඳුම් ගණන වශයෙන් දැක්වීමට **හෙතුයා සත්තරසා** යනාදිය කීහ. එහි ‘හෙතුයා සත්තරසා’ යනු කුසලයෙන් කුසලය, කුසලයෙන් අබ්‍යාකතය, කුසලයෙන් කුසල අබ්‍යාකත යයි මෙසේ කුසල වශයෙන් ඒකාදික ඒකාවසාන වේ. දෙකක් දුක අවසන් කොට එකක් යයි තුන කියන ලදි. එසේම අකුසල වශයෙන් අබ්‍යාකතයෙන් අබ්‍යාකත එයින් කුසලය, අකුසලය කුසල් අබ්‍යාකතය, අකුසල අබ්‍යාකතයෙන් අකුසලය අබ්‍යාකතය අකුසල අබ්‍යාකත යයි මෙසේ සතළොස දතයුතුය.
**ආරම්මණෙ සත්ත** යයි, කුසලෙන කුසලය, අකුසලෙන් අකුසලය, අබ්‍යාකතයෙන් අබ්‍යාකතය, කුසලය, අකුසලය, කුසල අබ්‍යාකතයෙන් කුසලය, අකුසල අබ්‍යාකතයෙන් අකුසලය යයි මෙසේ සත.
**විපාකෙ එකං** යයි අබ්‍යාකතයෙන් අබ්‍යාකතයම වේ. මෙසේ මෙහි සතළොස, සත, එක යයි වාර පරිච්ඡේද තුනක් වේ. ඒවායෙහි දොළොස, සතළොස, දස, සත ඒකක එක යයි ඒ සියල්ල මනාව සලකා පසුව දුක තිකාදි වශයෙන් පච්චය සැසඳීමේ ඌනතර ගණන වශයෙන් ගණන දතයුතුය. මේ ගණනින් දුක මූලදියෙහි වාර පරිච්ඡේද දැනගැනීමට හැකි වේයයි නැවත කුසලං ධම්මං පච්චයා කුසලො ධම්මො යයි ස්පර්ශ නොකොට ගණන වශයෙන් ම වාර පරිච්ඡේදය දැක්වීමට **හෙතු පච්චයා ආරම්මණෙ සත්ත** යනාදිය ඇරඹීය.
එහි කුසලං ධම්මං පච්චයා කුසලො ධම්මො උපදී. හේතු පච්චය ආරම්මණ පච්චය කුසලය එක් ස්කන්ධයකි. පච්චය ස්කන්ධ තුනකි යයි මෙම නයින් ආරම්මණයෙහි ලැබූ විසඳුම්ද විස්තර කළයුතුය. මේ අනුලෝමයෙහි නය වේ.
පච්චනීයෙහි වනාහි කුසලය නොලැබේ යයි **අකුසලං ධම්මං පච්චයා** යයි අකුසලම මුල්කොට විසඳුම ආරම්භ කරන ලදි. එය පෙළෙහි නියමයම වේ. මෙහි යමක් කිවයුතු වන්නේ නම් එය පටිච්චවාර පච්චනීයෙහි කියන ලද්දේමය.
මේ පච්චනීයෙහි ලද විසඳුම් පරිච්ඡේද ගණනින් දැක්වීමට **න හේතුයා චත්තාරි** යනාදිය කියන ලදි. එහි සතර, සතළොස, සත, පහ, තුන, එක යයි පරිච්ඡේද හයකි. ඒවායේ වශයෙන් දුක තිකාදියෙහි පච්චය සැසඳීමෙන් ගණන දතයුතුය. යම පච්චයක් විසඳුම් සතළොසක් ලබයිද, එය සමග සමාන ඒවා සැසඳීමෙන් සතළොස, ඌනතර සැසඳීමෙන් සෙසු පරිච්ඡේද සය ලබයි. මෙසේ සෙස්සෙහි ද අධික පරිච්ඡේදය, සම සම ඒවා හැර ඌනතරම ලබයි.
මෙහි ද අධිකතර නොලබයි. මෙහි මෙය නියමයයි. සම සම ඒවා වනාහි අරුත් විරෝධ ඇතිකල්හි ඌනතරව ද ලබයි. එයින් මෙහි **න හෙතු පච්චයා නාරම්මණෙ එකං** යනාදිය කියන ලදි. මෙහි න හෙතු මෙන් සතරක් නාරම්මණයෙන් පහක් ආ බැවින් නහේතු වශයෙන් සතරකැයි කිවයුතු වන්නේය. නාරම්මණය සමග ගැටුණු බැවින් ආරම්මණ ධර්මය නිරුද්ධ වේයයි **අකුසලං ධම්මං පච්චයා අකුසලො ධම්මො** අබ්‍යාකතං ධම්මං පච්චයා අකුසලො, අකුසලංච අබ්‍යාකතංච ධම්මං පච්චයා අකුසලො’ යයි විසඳුම් තුන පරිහීනය. **අබ්‍යාකතං ධම්මං පච්චයා අබ්‍යාකතො** රූප වශයෙන් එකක්ම කියන ලදි. මෙසේ සියළු තැන විරුද්ධ අවිරුද්ධ දැන ලැබෙන පරිච්ඡේද දතයුතුය. තවද මෙහි මෙම නය මාත්‍ර දර්ශනය, **නාධිපතියා චත්තාරි** න හේතුවෙන් ලද්දේමය. සෙසු සතරෙහි ද මෙම නය වේ.
**නානන්තරෙ එකං** අහේතුක චිත්ත සමුට්ඨානයේ මෙන්ම සෙසු රූපයේ ද වශයෙන් අබ්‍යාකතයෙන් අබ්‍යාකතය වේ. මෙසේ සියළු ඒකකවල යෙදෙන රූපය දැනගත යුතුය. **නපුරෙජාතෙ ද්වෙ** මෙහි ද න හේතු වශයෙන් සතරකැයි කිවයුතුය. නපුරෙජාත සමග ගැටුණු බැවින් වනාහි ‘අබ්‍යාකත ධර්මය නිසා අකුසලය, අකුසලය ද අබ්‍යාකතය ද ධර්මය නිසා අකුසල’ යයි වස්තු පුරේජාත වශයෙන් විසඳුම් දෙක අඩු විය. ආරුප්පයෙහි වනාහි අහේතුක මෝහයේ ද අහේතුක කිරියේ ද වශයෙන් දෙකක් කියන ලදි. **න විප්පයුත්තෙ ද්වෙ** ආරුප්පයෙහි අහේතුක කුසල, කිරිය වශයෙන් දෙකකි. **නො නත්‍ථ නො විගතෙසු එකං **සියළු රූපයේ වශයෙන් අබ්‍යාකතයෙන් අබ්‍යාකතය දැකිය යුතුය. තිකාදියෙහි අපුබ්බ නැත.
නාරම්මණ මූලකයෙහි වනාහි **පඤ්ච** යයි නාරම්මණයෙහි ලැබුයේමය. **න කම්මෙ එකං** මෙහි චිත්ත සමුට්ඨාන ද කටත්තා රූපද නොගෙන සෙසු රූප වශයෙන් අබ්‍යාකතයෙන් අබ්‍යාකත යයි දතයුතුය.
නාධිපති මූලකයෙහි, **න පුරෙජාතෙ සත්ත** නපුරේජාතයෙහි ලද්දේමය. **න පච්ඡාජාතෙ සත්තරස** මෙය ද එහි සතළොස ලද්දේය. නානන්තර න සමනන්තර න අඤ්ඤමඤ්ඤ න උපනිස්සය න සම්පයුත්ත නො නත්‍ථ නො විගත මූලක නාරම්මණ මූලකය හා සමානය. මේ නයමත්ත දස්සනයෙන් සියළු තැන ආ නොආ ලැබෙන නොලැබෙන දේ දැනගත යුතුය.
මේ ලක්‍ෂණයෙන්ම අනුලෝමය පෙරටු කොට අනුලෝම පච්චනීයෙහි පච්චනීය පෙරටුකොට පච්චනීයානුලෝමයෙහි ද ගණන පරිච්ඡේදය පැමිණි නොපැමිණි ලැබීම් නොලැබීම් ද දතයුතුය.
නිස්සය වාරයෙහි **කුසලං ධම්මං නිස්සයා** කුසල ධර්ම පිහිටීම් අර්ථයෙන් නිස්සය කොට යන අර්ථයයි. මෙහි සෙස්ස පච්චය වාරයෙහි කියන ලද්ද අනුව දතයුතුය. අවසානයෙහි වනාහි **පච්චයට්ඨං නාම නිස්සයට්ඨං නිස්සයට්ඨං නාම පච්චයට්ඨං** යන මෙම දෙකම ඒවායේ වාරවල අර්ථ වශයෙන් වෙනසක් නැති බව දැක්වීමට කියන ලදි. අර්ථ වශයෙන් වෙනසක් නැති බව දැක්වීමට කියන ලදි. මෙසේ පැවතියද ඔවුනොවුන්ගේ අර්ථ නියාමය සඳහා කියන ලදි. ‘අවිජ්ජා පච්චයා සංඛාරා’ යනාදියෙිහ අනිස්සයෙන් පවතින නා නා ක්‍ෂණික ද පච්චයෙන් උපදී යයි කියන ලදි. ඔවුනොවුන් ඇලී සිටි ස්ථානවල ද එකකට එකක් නිස්සය පච්චය නොවේ. එසේ උපාදා රූප මහාභූතවලට නිස්සය පච්චය නොවේ. මෙසේ පච්චය වාරයෙන් නිස්සය පච්චය භාවය නිස්සය වාරයෙන් ද පච්චය යයි කියන ලද්දේ සහජාත පුරේජාත භාවය පැමිණවීමට මේ දෙකම කියන ලදි. තවද එසේ අවබෝධ කරන්නන්ගේ අදහස් වශයෙන් දේශනා විලාසයෙන් නිරුක්ති ප්‍රතිසම්භිදා ප්‍රභේද දැනගැනීම් වශයෙන් යයි මේ දෙකම කියන ලදි.
සංසට්ඨ වාරයෙහි කුසලං ධම්මං සංසට්ඨො කුසල ධර්ම ඒක උප්පාද ලක්‍ෂණයෙහි සම්ප්‍රයෝග අර්ථයෙන් පච්චය කොට යයි අර්ථය වේ. **කුසලං එකං ඛන්‍ධං සංසට්ඨො** කුසලය එක් ස්කන්ධයක් සම්ප්‍රයුක්ත පච්චය කොට ස්කන්ධ තුනක් උපදී. හේතු පච්චය යයි කියන ලදි. මේ උපායෙන් සියළු පදවල අර්ථය දතයුතුය. මේ හේතු පච්චයෙහි අරූප ධර්මයම සම්ප්‍රයෝග අර්ථයෙන් පච්චය කොට ප්‍රශ්න තුනක් විසඳන ලදි. හේතු පච්චයෙහි මෙන් ආරම්මණ පච්චයාදියෙහි ද කේවල වූ විපාක පච්චයෙහි එකම විසඳුමකි.
දැන් ලැබූ විසඳීම් ගණන් වශයෙන් දැක්වීමට **හෙතුයා තීණි** යනාදිය කියන ලදි. එහි සියළු තිකවල කුසලෙන කුසලං, අකුසලෙන අකුසලං, අබ්‍යාකතෙන අබ්‍යාකතං යන මේ නියමයම වේ. ඒකකයෙහි වනාහි අබ්‍යාකතයෙන් අබ්‍යාකතම ලබයි. මෙසේ මෙහි දෙවිසි පච්චයේ තුන, විපාකයෙහි එක, පරිච්ඡේද දෙකකි. පච්ඡාජාතයෙහි අනුලෝම නැත. එහෙයින් තුන, එක යයි මේවායේ වශයෙන් දුක තිකවලද පච්චය සැසඳීමෙන් විපාක පච්චය පිවිසේ. එහි එක සෙස්සෙහි තුන යයි මෙසේ ගණන දතයුතුය. මෙහි සෙස්ස අනුලෝමයෙහි කියන ලද අර්ථම වේ.
පච්චනීයෙහි වනාහි කුසල නොලැබේ යයි අකුසලම මුල්කොට විසඳීම කරන ලදි. එය නොගැඹුරු අරුත් වේ.
මෙහි පච්චනීයෙහි යම් විසඳුම් පරිච්ඡේද ගණනින් දැක්වීමට **න හෙතුයා ද්වෙ** යනාදිය කියන ලදි. එහි දෙක තුන එක යයි පරිච්ඡේද තුනකි. ඒවායේ වශයෙන් දුක තිකාදියෙහි පච්චය සැසඳීමෙන් ඌනතර ගණනම ලබයි. සම ගණන සමග සම ගණන. යම්සේ මෙහි අරූප ධම්ම පච්චයුප්පන්න ද එහෙයින් න හෙතු, නාධිපති, න පුරෙජාත, න පච්ඡාජාත, නා සේවන, න කම්ම, න විපාක, නඣාන, නමග්ග, න විප්පයුත්ත වශයෙන් පච්චය දහයක්ම පච්චනීක වශයෙන් දක්වන ලදි. සෙසු තුදුස නොලබයි.
**න හෙතු පච්චයා නාධිපතියා ද්වෙ** න හේතුවෙන් දෙකම ලැබී. සෙසු ද්වයවලද මෙම නය වේ. **න කම්මෙ එකං** අහේතුක කිරිය චේතනා පච්චයුප්පන්න කොට අබ්‍යාකතයෙන් අබ්‍යාකතය වේ. **න විපාකෙ ද්වෙ** අහේතුක මෝහ කිරිය වශයෙන් දෙකක්. **න ඣානෙ එකං** අහේතුක පඤ්චවිඤ්ඤාණ වශයෙන් අබ්‍යාකත විසඳුම දතයුතුය. **න මග්ගෙ එකං** අහේතුක විපාක කිරිය වශයෙන් අබ්‍යාකත විසඳුම. මේ උපායෙන් සියළු සැසඳීම්වල අර්ථය දතයුතුය.
අනුලෝම පච්චනීයෙහි යට කී න හෙතු ආදිය පච්චනීයෙහි දහයක්ම ලබයි. සෙස්ස නොවේ. යමක් ලබයිද ඒවායෙහි හේතුවේ. අනුලෝම වශයෙන් සිටි ඣාන මාර්ග පච්චනීයෙන් නොලබා යයි සියල්ල යට කියන ලද නයින්ම දතයුතුය.
පච්චනීයානුලෝමයෙහි න හෙතු පච්චයුප්පන්නවල අහේතුක මෝහයම ඣාන මග්ග පච්චය ලබයි. සෙස්ස නො ලබයි. න ඣාන පච්චයෙහි අට අහේතුක සිත් ද. **න කම්මන හෙතුනාධිපති න පුරෙජාත පච්චයා ආරම්මණෙ එකං** ආරුප්පයෙහි අහේතුක කිරිය චේතනා වශයෙන් අබ්‍යාකතයෙන් අබ්‍යාකත. මේ උපායෙන් යමක් ලබාද යමක් නොලබාද එය වශයෙන් සියළු තැන ගණන් දතයුතුය.
සම්ප්‍රයුක්ත වාරයෙහි **කුසලං ධම්මං සම්පයුත්තො** කුසල ධර්මය සම්ප්‍රයුක්ත පච්චය කොට යන අර්ථයයි. මෙහි සෙස්ස සංසට්ඨ වාරයෙහි කියන ලද නයින් දතයුතුය. මෙහි අවසානයෙහි වනාහි **සංසට්ඨං නාම සම්පයුත්තට්ඨං, සම්පයුත්තට්ඨං නාම සංසට්ඨං** මෙය දෙකේම අර්ථ වශයෙන් මේ වාරවල වෙනසක් නැතිබව දැක්වීම සඳහා කියන ලදි. අර්ථ වශයෙන් පටිච්ච සහජාතයේ මෙන්ද නිස්සය පච්චයේ මෙන් ද යන මේවායේ වෙනසක් නැත. මෙසේ ඇති කල්හිද අඤ්ඤමඤ්ඤයේ අර්ථ නියමය සඳහා කියන ලදි. ‘සංසට්ඨා යොජිතා භයා’ යනාදියෙහි සම්ප්‍රයුක්ත නොවූ විටද සංසට්ඨ යයි කියන ලදි. යම් ඒ විමසීමක් ‘කොසජ්ජ සහගතා කොසජ්ජ සම්පයුත්තා’ යනාදියෙහි මෙය සම්පයුත්තට්ඨ නම් වේ. අසංසට්ඨ වූ ගැවසීගන්නා ලද්ද ද සම්පයුත්ත වේයයි සම්පයුත්ත වාරයෙන් ද සංසට්ඨයේ ඒක උප්පාද ලක්‍ෂණයේ සම්පයුත්තයේ සම්පයුත්තභාවය වෙන්කොට දැක්වීමට මේ දෙකම කියන ලදි. තවද අවබෝධ කරන අයගේ අදහස් වශයෙන් දේශනා විලාශයෙන් නිරුක්ති ප්‍රතිසම්භිදා ප්‍රභේද දැනගැනීම් වශයෙන්දැයි මේ දෙකම කියන ලදි.
මේ වාර සයෙහි ඒකාන්තයෙන් අනුලෝම වශයෙන් නොසිටින කිසියම් පච්චය ඇත. ඒවා පච්චනීක වශයෙන් සිටී. පච්චනීක වශයෙන් නොසිටින අනුලෝම වශයෙන් සිටින පච්චය ද ඇත. ඒකාන්ත නොවන අනුලෝම වශයෙන් සහ පච්චනීක වශයෙන් ද සිටින පච්චය ද ඇත. මේ ප්‍රකීර්ණය දතයුතුය. එහි පළමුවන ප්‍රශ්නය පච්ඡාජාතයේ, දෙවැන්න මහා චතුක්කයේ තෙවැන්න යෙදෙන සෙසු ඒවායේ වශයෙන් දැනගත යුතුය.
ප්‍රශ්න වාරයේ ‘කුසල ධර්මය කුසල ධර්මයේ හේතු ප්‍රත්‍යයෙන් පච්චය වන්නේය’ යනාදියෙන් කුසල ත්‍රිකයෙහි ඉදිරිය යුතු ඇසීම්වල ලැබීම් වශයෙන් විසඳීම දැක්වීමට **කුසලො ධම්මො කුසලස්ස ධම්මස්ස හෙතු පච්චයෙන පච්චයො** යනාදිය කියන ලදි. මේ කුසලය නම් තමා උපදින පච්ඡාජාත සහ විපාක හැර සෙසු දෙවිසි පච්චයෙන් උපදියි. පුරෙජාත පච්ඡාජාත විපාක විප්පයුත්ත පච්චය හැර කුසලයට ප්‍රත්‍යවෙමින් සෙසු විසි පච්චයවලින් පච්චය වේ. එහෙයින් යම් පච්චයකින් කුසලය කුසලයට පච්චය වේද ඒ පච්චය පිළිවෙලින් දැක්වීමට හේතුපච්චයෙන යනාදිය ඇරඹූහ.
එහි යම් මෙය පච්චය විභංග වාරයෙහි මෙන් හේතු සම්ප්‍රයුක්ත ධර්මයන්ගේ යයි නොකොට **හෙතුසම්පයුත්තකානං ඛන්‍ධානං** යයි දේශනා කෙළේය. ඒ කාරණයේම මේ ප්‍රයෝජනයයි. එහි ශූන්‍යාර්ථය දැක්වීමට ධර්මයන්ගේ යයි කියන ලදි. මෙහි පච්චයෙන් උපදින ධර්ම රාශි වශයෙන් උපදී. එක එකින් රාශි අර්ථය දැක්වීමට **ඛන්‍ධානං** යයි කියන ලදි. පටිච්ච වාරාදියෙහි හෝ ස්කන්ධ වශයෙන් පටිච්ච සමුප්පන්න දේශනා පැන නැංගේ යයි එම අනුක්‍රමයෙන්ම මෙහිද නැංගේය. කුමක් හෙයින් මෙසේ පැනනැංගේද? අසංඛාර වශයෙන් විභාග දැක්වීම සඳහාය. එක් ධර්මයක් නිසා සෙසු ධර්ම යයි ආදි නයින් කියන කල්හි අසවල් නම් ධර්මය නිසා අසවල් ධර්මය යයි අසංඛාර වශයෙන් පච්චය ද පච්චයුප්පන්නයන් ද දැනගැනීමට නොහැකි වේ. මෙසේ ඇති කල්හි උද්දේස නිද්දේස විශේෂයක් නොවේ. එහෙයින් අසංඛාර වශයෙන් විභාග දැක්වීම සඳහා මෙසේ නගන ලදැයි දතයුතුය. **චිත්ත සමුට්ඨානානං** මෙය යම් අව්‍යාකෘතයකට හේතු පච්චයෙන් පච්චය වේ. එයම දැක්වීමට කියන ලදි. පච්චය විභංගයෙහි වනාහි කුසලාදි වශයෙන් විභාග නොකොට සාමාන්‍යයෙන් සියල්ලේ හේතු වශයෙන් උපන් රූප දැක්වීම සඳහා චිත්ත සමුට්ඨානං යයි නොකියා ඒ හටගැනීම්වල යයි කියන ලදි. එහෙයින් එහි අව්‍යාකත හේතු සමුට්ඨාන රූප බැසගන්නා ක්‍ෂණයෙහි කටත්තා රූප ද සංග්‍රහයට ගියේය. මේ උපායෙන් මෙබඳු සෙසු තැන්වලද විසඳුම්වල අර්ථ දැනගත යුතුය.
**දානං දත්‍වා** යයි දේය ධර්ම අත්හැර, යම් චේතනාවකින් එය දෙනු ලැබේද, ඒ චේතනාව දානයයි. **දත්‍වා** යයි ඒ චේතනාව පිරිසිදුකොට විසුද්ධ කොට. **සීලං සමාදයිත්‍වා** පංචංගික වශයෙන් නිත්‍ය ශීලය ගෙන. මෙයින් සමාදාන විරතිම දක්වන ලදි. සම්පත්ති විරති සමුච්ඡේද විරති වනාහි ලොවේ සීල යයි අප්‍රකට බැවින් නොකියන ලදි. කිසිවක් නොකියන ලදි. ආරම්මණ පච්චය වනාහි වේමය. එහි සමුච්ඡේද විරතිය ශෛක්‍ෂයින්ටම කුසලයේ අරමුණ වේ. අන් අයට නොවේ. **උපොසථ කම්මං කත්‍වා** ‘ප්‍රාණ නොනසයි. නුදුන් දේ නොගනී’ යයි කියන ලදි. පොහෝ දිනවල අටසිල් සමාදන්ව. **තං පච්චවෙක්ඛති** ඒ කුසලය ශෛක්‍ෂයෝ ද පෘථග්ජනයෝ ද ප්‍රත්‍යවේක්‍ෂා කරයි. රහතන් වහන්සේ ද හෝ ප්‍රත්‍යවේක්‍ෂා කෙරේමය. රහතන් වහන්සේගේ පෙර කළ කුසලය කුසලම වේ. යම් සිතකින් මෙනෙහි කෙරේද එය කිරිය සිතක්ම වේ. එහෙයින් මේ කුසල ධර්මය කුසල ධර්මයාගේ යයි මේ අධිකාරයෙහි නොලබයි. **පුබ්බෙ සුචිණ්ණානි** දී සමාදන් වී කොට යයි ආසන්නයෙහි කරන ලදැයි කියන ලදි. මේවා ආසන්නයෙහි නොකරන ලදැයි දතයුතුය. දානාදි සෙසු කාමාවචර කුසල දැක්වීමට මෙය කියන ලදි. **ඣානං වුට්ඨහිත්‍වා** ධ්‍යානයෙන් නැගිට. හේ ගෝත්‍රභූ සිත මෙනෙහි කරයි. **වොදානං **මෙය වනාහි සකදාගාමි අනාගාමින් සඳහා කියන ලදි. ඔවුන්ගේ ඒ සිත පිරිසිදු වේ. **මග්ගා වුට්ඨහිත්‍වා** මාර්ග ඵල භවංග අතික්‍රමණ වශයෙන් තමා ලද මාර්ගයෙන් නැගිට. සුද්ධ මාර්ගයෙන් නැගිට වනාහි ප්‍රත්‍යවේක්‍ෂා නැත.
**කුසලං අනිච්චතො** මෙහි විපස්සනාවට පැමිණි ත්‍රෛභූමක කුසලයම දතයුතුය. විපස්සනා කුසලය කාමාවචරමය. **චෙතොපරිය ඤාණෙන** රූපාවචර කුසලය දක්වයි. **ආකාසානඤ්චායතනං** යනාදියෙන් අරූපාවචර කුසල් අරමුණු වශයෙන් උපදින අරූපාවචර කුසලම වේ. **කුසලා ඛන්‍ධා ඉද්ධිවිධ ඤාණස්ස** ආදියෙන් පුද්ගලයා පරාමර්ශනය නොකොට ධර්මය වශයෙන්ම දක්වයි. එහෙයින්ම මෙහි යට ගන්නා ලද චෙතෝපරිය ඤාණය නැවත කියන ලදි.
**අස්සා දෙති** සොම්නස් සහගත ලෝභ සම්ප්‍රයුක්ත සිත්වලින් අනුභවනය ද ඇලීමද වේ. **අභිනන්‍දති** ප්‍රීතිය සහිත තෘෂ්ණා වශයෙන් සතුටු වේ. තුටු පහටු වේ. දැකීම් සතුටෙන් හෝ සතුටු වේ. **රාගො උප්පජ්ජති** ආශ්වාදනය කරන්නාට රාගය උපදී. මේ අටම ලෝභ සහගතයන් ගෙන කියන ලදි. **දිට්ඨි උප්පජ්ජති** සතුටු වූවහුට තමා තමා කෙරෙහි ආදි වශයෙන් සතර සිත්වලින් යුක්තව දිට්ඨිය උපදී. ස්ථිර නිගමනයට (තීරණයට) නොගිය තැනැත්තාට විචිකිච්ඡාව උපදී. වික්‍ෂෙප වූ තැනැත්තාට උද්ධච්චය. කලණ දහම් නොකරන ලදැයි විපිළිසර වූයේ දොම්නස. **තං ආරබ්භ** ඒ පිරිසිදු අරමුණු කොට යන අර්ථය වේ. [missing trans]
**අරහා මග්ගා වුට්ඨහිත්‍වා** මාර්ග වීථියේ ඵලයට අනතුරුව භවාංගයේ ඉක්මවීම් වශයෙන් නැගී සිට. ප්‍රත්‍යවේක්‍ෂා සිත් වනාහි කිරිය අව්‍යාකෘත වේ. මේ කිරිය අබ්‍යාකතවලට ආරම්මණ පච්චය දක්වා නැවත විපාක අබ්‍යාකතවලට දැක්වීමට **සෙක්ඛා වා** යනාදිය කීහ. **කුසලෙ නිරුද්ධෙ** විපස්සන ජවන වීථියේ සිඳීම සඳහා. **විපාකො** කාමාවචර විපාකය. **තදාරම්මණතා** තදාරම්මණ බව සඳහා. ඒ කුසල ජවනයාගේ අරමුණු වූ විපස්සනා කුසලය අරමුණු කොට උපදී යනු අර්ථය වේ. හුදෙක් තදාරම්මණ වශයෙන් නොව ප්‍රතිසන්ධි භවංග චුති වශයෙන්ද විපාකය වනාහි කර්මය අරමුණුකොට ගන්නා ලද ප්‍රතිසන්ධියේ කුසල අරමුණ වේමය. එය වනාහි දැනීමට දුෂ්කර නිසා මෙහි නොදක්වන ලදි.
**කුසලං අස්සාදෙති** යනාදිය අකුසල ජවනාවසානයෙහි කුසල අරමුණු විපාකය දැක්වීමට කියන ලදි. **විඤ්ඤාණඤ්චායතන විපාකස්ස** මෙය දුබ්බිඤෙය්‍යට ද සමාන මහග්ගත විපාකයට තදාරම්මණ භාවයෙන් අනුව ඉපදීම් වශයෙන් ලැබෙන්නේ යයි කියන ලදි. **කිරියස්ස** රහත්බවට පැමිණ පෙර අසමාපන්න ආකාසානඤ්ඤායතනයේ පටිලෝම වශයෙන් හෝ එකක් හැර එකක් වශයෙන් හෝ සමාපත්ති කිරියාවෙන්. **චෙතොපරිය ඤාණස්ස** යනාදිය පසුව ආවර්ජනය සඳහා යෙදිය යුතුය. මේවායේ යම් ආවර්ජනාවක් ඒ කුසල ස්කන්ධ ආරම්මණ පච්චයෙන් පච්චය වේ යයි මෙය මෙහි අර්ථයයි.
**රාගං** තමාගේ හෝ අනුන්ගේ රාගය. මෙහි තමාගේ රාගය වශයෙන් වර්ණනාව ප්‍රකට වේ. **අස්සාදෙති** යනාදියට අර්ථ කියන ලදි. විචිකිච්ඡාදි තුනෙහි ආශ්වාද කළයුතු බවක් නැති නිසා අස්සාදෙති යයි නොකියන ලදි. මෙහි දිට්ඨිය වනාහි උපදී. ‘අස්සාදෙති’ පදයේ පරිහීන බවක් නොවූ නිසා ආ පිළිවෙලින් පළමුව නොකියන ලදි. විචිකිච්ඡාදියෙහිම ඒ ඒ සභාගය පළමුව කියා ඒවාට අනතුරුව කියන ලදි. මේ රාගාදියෙහි කිම මේ පාපධර්ම උපදිනුයේ නො ඉවසීම් වශයෙන් හෝ කරන ලද පාප කරන ලද ලෝභය විපිළිසර වශයෙන් හෝ දොම්නස් ඇතිවීම දතයුතුය.
ඇස අනිත්‍ය යයි විපස්සනා අනුක්‍රමයෙන් ඕලාරික ආයතන දහය ද වස්තු රූපයද එකොළොස් රූප ප්‍රකට බැවින් ගන්නා ලදි. නැවත රූපායතන චක්ඛු විඤ්ඤාණාදියේ අරමුණු බැවින් ගන්නා ලදි. විඤ්ඤාණ ධාතු වශයෙන් නොව කාය වශයෙන් දේශනා නිසා මනෝධාතු නොගන්නා ලදි. මෙසේ සියලු තැන ගන්නා ලද නොගන්නා ලද දේ දතයුතුය.
**ඵලං පච්චවෙක්ඛන්ති නිබ්බානං පච්චවෙක්ඛන්ති** ප්‍රත්‍යවේක්‍ෂා කුසලයේ අරමුණු දැක්වීම සඳහා කියන ලදි.
ආරමම්ණ අධිපති නිද්දේසයෙහි ශෛක්‍ෂ පෘථග්ජන වශයෙන් චතුභූමක කුසලය දක්වන ලදි. එහි සහජාත අධිපති නිද්දේසයේ අර්හත් වූ උත්තම ධර්මය අධිගත බැවින් ලෞකික කුසලයෙහි ගෞරව නැතැයි අග්‍ර මාර්ගයම දක්වන ලදි.
අනන්තර පච්චයෙහි **පුරිමා පුරිමා** ඒකභූමික ද නා නා භූමික ද කුසල් එකතුකොට කියන ලදි. **අනුලොමං ගොත්‍රභූස්ස අනුලොමං වොදානස්ස** නා නා ආරම්මණ වශයෙන් **ගොත්‍රභූ මග්ගස්ස වොදානං මග්ගස්ස** නා නා භූමි වශයෙන්. **කුසලං වුට්ඨානස්ස** මෙහි වනාහි **කුසලං** ත්‍රෛභූමක කුසලය. **වුට්ඨානං** ත්‍රෛභූමක විපාකය. ඒවායින් කුසල ජවන වීථිවලින් නැගිටී. එහෙයින් ‘වුට්ඨානං යයි කියන ලදි. තදාරම්මණ භවංග වශයෙන් එය දෙයාකාරය. එහි කාමාවචර කුසලයේ දෙකද වුට්ඨාන වේ. මහග්ගතයේ භවංගම වේ. **මග්ගො ඵලස්ස** මෙය යම් හෙයකින් ලෝකෝත්තර විපාක ජවන වීථි අවසන්කොට ඇති බැවින් වුට්ඨාන නම් නොවේ. එනිසා වෙන්ව කියන ලදි. අනුලොමං සෙක්ඛායති අශෛක්‍ෂයාට කුසලයට අනතුරුව නොවේ. එහෙයින් විභාග කරයි. **ඵල සමාපත්තියා** සෝවාන් ඵල සකදාගාමිඵල අනාගාමි ඵල සමාපත්තිය ද. **ඵලසමාපත්තියා** අනාගාමි ඵලසමාපත්තිය අකුසලයෙහි වුට්ඨාන දෙකම ලැබේ. **විපාකාබ්‍යාකතා කිරියාබ්‍යාකතා** මෙහි විපාක අබ්‍යාකත විපාක අබ්‍යාකතවලින්ම කිරිය අබ්‍යාකත කිරිය අබ්‍යාකතවලින් ම දතයුතුය. **භවංගං ආවජ්ජනාය** මුලදී මිශ්‍ර වශයෙන් කියන ලදි. එහි **කිරියා** කාමාවචර කිරියා. එය ද්විධ වේ. නැගිටි අනන්තර පච්චය වේ. මහග්ගත භවාංගයටම මෙසේ යට පච්චය විභංග නිද්දේසයෙහි ‘පුරිමා පුරිමා කුසලා ධම්මා’ මුලින් වූ කුසල දහම් පසුව වූ කුසල ධර්මයන්ගේ අනන්තර පච්චයෙන් පච්චය වී යයි අරඹා ‘කුසලං කුසලස්ස, කුසලං අබ්‍යාකතස්ස අකුසලං අකුසලස්ස, අකුසලං අබ්‍යාකතස්ස, අබ්‍යාකතං අබ්‍යාකතස්ස, අබ්‍යාකතං කුසලස්ස, අබ්‍යාකතං අකුසලස්ස යයි වාර සතක් දක්වන ලදි. ඒවායේ වශයෙන් මෙහි සංක්‍ෂෙපයෙන් අනන්තර පච්චය බෙදන ලදි.
මෙහි විස්තර වශයෙන් වනාහි:-
මේ අනන්තර පච්චය තනිවූ සත් අයුරින් නිද්දේස නො ලබයි. කුසලය වනාහි කුසල විපාකයේ, අකුසලය අකුසල විපාකයේ, විපාකය විපාක කිරියේ, කිරිය අකුසලයේ කුසලයේ විපාකයේ කිරියේ යයි මෙසේ දස අයුරකින් නිද්දේසය ලබයි. නියම තනිව දස අයුරු නොවේ. කුසලය වනාහි කුසලයේ කුසල විපාකයේ අකුසල විපාකයේ, අකුසලය අකුසලයේ අකුසල විපාකයේ කුසල විපාකයේ, කුසල විපාකය කුසල විපාකයේ අකුසල විපාකයේ කිරියේ, කිරිය කිරියේ කුසලයේ අකුසලයේ කුසල විපාකයේ අකුසල විපාකයේ යයි මෙසේ සතළොස් අයුරු නිද්දේසය ලබයි.
තනිව සතළොස් අයුරු ද නොවේ. සම සැට නියමයෙන් ද ලැබේමය. කෙසේද? කාමාවචර කුසලය භූමි භේදයෙන් සතරාකාර කුසලයට අනන්තර පච්චය වේ. රූපාවචර අරූපාවචර තම තම භූමියේ හෝ කුසලය කුසලයට සයාකාරයකින් අනන්තර පච්චය වේ. කාමාවචර කුසලය කාමාවචර කුසල විපාකයට අකුසල විපාකයට රූපාවචර විපාකයට අරූපාවචර විපාකයට ලෝකෝත්තර විපාකයට අරූපාවචර කුසලය රූපාවචර විපාකයට කාමාවචර කුසල විපාකයට, අරූපාවචර කුසලය කාමාවචර කුසල විපාකයට රූපාවර අරූපාවචර ලෝකෝත්තර විපාකයට, ලෝකෝත්තර කුසලය ලෝකෝත්තර විපාකයටදැයි කුසල විපාකයට දොළොස් අයුරකින් අනන්තර පච්චය වේ. අකුසලය අකුසලයට අකුසල විපාකයට ත්‍රෛභූමක කුසල විපාකයටදැයි පස් ආකාරයකින් අනන්තර පච්චය වේ.
කාමාවචර කුසල විපාකය කාමාවචර කුසල විපාකයට අකුසල විපාකයට රූපාවචර විපාකයට අරූපාවචර විපාකයටදැයි කාමාවචර කුසල විපාකය විපාකයට සතරාකාරයකින් අනන්තර පච්චය වෙ. රූපාවචර විපාකය ත්‍රෛභූමක කුසල විපාකයට යයි තුන් ආකාරයකින් අනන්තර පච්චය වේ. අරූපාවචර විපාකය අරූපාවචර විපාකයට කාමාවචර කුසල විපාකයට දැයි දෙයාකාරයකින් අනන්තර පච්චය වේ. ලෝකුත්තර විපාකය චතුභූමක කුසල විපාකයට යයි සතරාකාරයකින් අනන්තර පච්චය වේ. මෙසේ කුසල විපාකය විපාකයට තෙළෙස් අයුරකින් අනන්තර පච්චය වේ. මෙසේ අකුසල විපාකය අකුසල විපාකයට කාමාවචර කුසල විපාකයටදැයි දෙයාකාරයකින් අනන්තර පච්චය වේ. මෙසේ සියළු අයුරින් විපාකය විපාකයට පසළොස් අයුරකින් අනන්තර පච්චය වේ. කාමාවචර කුසල විපාකය වනාහි කාමාවචර කිරියට, එසේ අකුසල විපාකය, එසේ රූපාවචර විපාකය, එසේ අරූපාවචර විපාකයදැයි විපාකය කිරියට සතරාකාරයකින් අනන්තර පච්චය වේ.
කාමාවචර කිරිය ත්‍රෛභූමක කිරියට, රූපාවචර අරූපාවචර කිරිය රූපාවචර අරූපාවචර කිරියට පස් ආකාරයකින්න අනන්තර පච්චය වේ. කාමාවචර කිරිය අකුසල විපාකයටද චතුභූමක කුසල විපාකයට ද රූපාවචර කිරිය කාමාවචර කුසල විපාකයට රූපාවචර විපාකවලට ද අරූපාවචර කිරිය චතුභූමක කුසල විපාකයටදැයි කිරිය විපාකයට එකොළොස් ආකාරයකින් අනන්තර පච්චය වේ. කාමාවචර කිරිය වනාහි කාමාවචර කුසලයට අකුසලයටදැයි කුසල අකුසලවලට දෙයාකාරයකින් අනන්තර පච්චය වේ. මෙසේ සමසැට විධියෙන් ද නිද්දේස ලබයි.
හුදෙක් සැමසැට විධියෙන් ම නොව බොහෝ ආකාරයෙන් ද ලබාමය. කෙසේද? කාමාවචර පළමුවන කුසල සිත තමාගේ ද සතර රූපාවචර කුසලයන්ගේ පාදක යෝගයෙන් සොළොස් ලෝකෝත්තර ද එක්විසි කුසල්වල ජවන අවසානයෙහි තදාරම්මණ භවංග වශයෙන් උපදින එකොළොස් කාමාවචර විපාකයන්ගේ පල සමාපත්ති වශයෙන් පවතින රූපාවචර අරූපාවචර විපාකවල ඵලසමාපත්ති වශයෙන් පවතින දොළොස් ලෝකෝත්තර විපාකදැයි මෙසේ එක්විසි කුසලයන්ගේ දෙතිස් විපාකයන්ගේදැයි තෙපනස් සිත්වලට අනන්තර පච්චය වේ. දෙවන කුසල් සිතද එසේය. තුන්වන සතරවන හැර උපරි භූමක කුසල් ද ලෝකෝත්තර විපාක ද සෙසු එක්විසි සිත්වල පස්වන භවන තමාගේ ද නවය ද උපරිභූමි උපේක්ඛා කුසල්වල තෙවිසි විපාකවල තිස්තුන ද සත්වන අටවන එක් විස්සද
රූපාවචර කුසල පහ තම තමාගේ පැසුළු රූපාවචර කුසලයන්ගේ ඤාණ සම්පයුත්ත මහා විපාක සතරද රූපාවචර විපාක පහදැයි දහය මේ නයින්ම අරූපාවචර කුසල්වල පළමුවන තමාගේ විපාකය සමග එකොළොසද, දෙවන දොළොසද, තෙවන තෙළෙසද, සතරවන තුදුසේද ඵල සමාපත්තියදැයි පසළොස් ලෝකෝත්තර කුසලය තම තමාගේ විපාකවල ලෝභසහගත අටෙහිා එක් එක් අකුසල එකොළොස, කාමාවචර විපාක මනෝවිඤ්ඤාණ ධාතුන්ගේ නවය, මහග්ගත විපාකවල තම තමාගේ අවසානයේ එක්විස්සද, දොම්නස් සහගත දෙක, උපෙක්ඛා සහගත හය, කාමාවචර විපාක මනෝවිඤ්ඤාණ ධාතුවල තමාගේ අවසානයේ සත ද, විචිකිච්ඡා උද්ධච්ච සහගත දෙක ද, සොම්නස් සහගත හේතු විපාකය සමග එකොළොස ද, කාමාවචර විපාක මනෝවිඤ්ඤාණ ධාතුන්ගේ නවය, රූපාවචර අරූපාවචර විපාකවල තමාගේ අවසානයේදැයි එක්විස්ස,
කුසලවිපාක පංච විඤ්ඤාණ කුසල විපාක මනෝධාතුව, මනෝධාතු දෙක, විපාක මනෝවිඤ්ඤාණ ධාතූන්ගේ, ඒවායේ සොම්නස් සහගත දෙකේ දහය, විපාක මනෝවිඤ්ඤාණ ධාතූන්ගේ භවංග වූ තදාරම්මණ කාලයෙහි තමාගේ අවසානයේ තීරණ කිරියදැයි දොළොස, උපේක්ඛා සහගත අහේතුක මනෝවිඤ්ඤාණ ධාතු වනාහි ආවර්ජන මනෝධාතුවෙන් දෙකොටසේ ආවර්ජන මනෝ විඤ්ඤාණ ධාතුවෙන් දහය ද, විපාක මනෝවිඤ්ඤාණ ධාතූන්ගේ දොළොසම වේ. ත්‍රිහේතුක මහා විපාක සොම්නස් සහගත අහේතුක හැර දහයද කාමාවචර විපාක මනෝවිඤ්ඤාණ ධාතූන්ගේ රූපාවචර අරූපාවචර විපාකයන්ගේ ආවර්ජන දෙකදැයි එක්විස්සද, ද්විහේතුක විපාක හැර මහග්ගත විපාකයෙහි සෙසු දොළොසද, රූපාවචර විපාක පහ, ත්‍රෛභූමක කුසල විපාක සහේතුක පටිසන්ධි සිත්වල සතළොස, ආවර්ජන දෙකදැයි එකුන්විස්ස, අරූපාවචර විපාකවල පළමුවන කාමාවචර කුසල විපාක ත්‍රිහේතුක පටිසන්ධි සිත්වල සතර අරූපාවචර විපාක සිත්වල සතර මනෝද්වාරාවජ්ජනය දහය නවය, දෙවන යටම විපාකය හැර අට, තෙවන යට දෙක හැර සත, සතරවන යටම තුන හැර සය, ලෝකෝත්තර විපාක සතර ත්‍රිහේතුක විපාකවල තෙළෙස, තම තමාගේ අවසානයේ සය තුදුස,
අකුසල විපාක පංච විඤ්ඤාණ අකුසල විපාක මනෝධාතුව, මනෝධාතුව, අකුසල විපාක හේතු මනෝවිඤ්ඤාණ ධාතුව, එය තදාරම්මණ කාලයෙහි තමාගේ අවසානයේ චුතිකාල ප්‍රතිසන්ධි වශයෙන් භවංග වශයෙන් ද පවත්වන කාමාවචර විපාකයන්ගේ නවය, උපෙක්ඛා සහගත පරිත්තකිරිය දෙකදැයි දොළොස, කිරිය මනෝධාතු විඤ්ඤාණවල දහය, හසිතුප්පාද කිරිය, පංචවෝකාරයෙහි භවංග වශයෙන් පවතින ත්‍රිහේතුක විපාකවල නවය, තදාරම්මණ වශයෙන් පවතින සොම්නස් සහගත විපාකවල පහ, තමාගේ අවසානයේ දැයි අගහිත ග්‍රහණයෙන් තෙළෙස, වොත්‍ථපන කිරිය හැර කිරිය මනෝධාතු දහය, කාමාවචර කිරියවල, කාමාවචර කුසල් අකුසල්වල, පංචවෝකාරයෙහි භවංග වශයෙන් පවතින පසළොස් විපාක සිත්දැයි පන්සාළිස,
කාමාවචර ත්‍රිහේතුක, සොම්නස් සහගත කිරිය දෙක, භවංග වශයෙන් පවතින තෙළෙස් ත්‍රිහේතුක විපාකවල තදාරම්මණ වශයෙන් පහ, සොම්නස් සහගත විපාකවල පරිකර්ම වශයෙන් පවත්වන සතර රූපාවචර කිරියවල අර්හත්ඵල සමාපත්තියෙන් තමාගේ අවසානයේ යයි අගහිත ග්‍රහණයෙන් පස්විස්ස, ද්විහේතුක සොම්නස් සහගත කිරිය දෙක, කියන ලද තෙළෙස් භවංග සිත්වල, තදාරම්මණ පහේ තමාගේ අවසානයදැයි අගහිත ගහණයෙන් සතළොස, කාමාවචර ත්‍රිහේතුක උපේක්‍ෂා සහගත කිරිය දෙක, ඒවායේම තෙළෙස් භවංගවල තදාරම්මණ වශයෙන් පවතින සය, උපේක්‍ෂා සහගත විපාකවල පරිකර්ම වශයෙන් පවතින එක් රූපාවචර කිරියෙන් අරූපාවචර කිරියවල සතර, අර්හත්ඵල සමාපත්තියෙන් තමාගේ අවසානයේදැයි අගහිත ගහණයෙන් සූවිස්ස, ද්විහේතුක උපේක්‍ෂා සහගත කිරිය දෙක ඒවාගේම තෙළෙස් භවංගවල සය, තදාරම්මණවල තමාගේ අවසානයේදැයි අගහිත ගහණයෙන් අටළොස, රූපාවචර කිරියවල එක එකේ නවය, පංචවෝකාරයෙහි ත්‍රිහේතුක භවංගවල තමාගේ අවසානයේදැයි දහය, අරූපාවචර කිරියවල පළමුවන පංචවෝකාරයෙහි නවය භවංගවල චතුවෝකාරයෙහි භවංග දෙකක් ලබයි. තුන්වැන්නෙහි තුනක්, සතරවැන්නෙහි සතර ඵලසමාපත්ති. ඒවායෙහි එක එකෙහි පිළිවෙලින් එකොළොසක් දොළොසක්, තෙළෙසක්, පසළොසක් ද අතන්තර පච්චය වේ. මෙසේ බොහෝ විධියෙන් ද නිද්දේස ලබයි. එයින් කියන ලදි.
සමනන්තර පච්චය ආදිය පැහැදිලි තේරුම් ඇත්තේය.
උපනිස්සයෙහි **සද්ධං උපනිස්සාය** කර්ම කර්මපල මෙලොව පරලොව ආදියෙහි ශ්‍රද්ධාව උපනිශ්‍රය කොට. යම්සේ පුරුෂයෙක් පොළොව යට ජලය ඇතැයි විශ්වාසකොට පොළොව කනියි. මෙසේ ශ්‍රද්ධාවත් කුලපුත්‍රයා දානාදි පල ද ආනිසංස ද විශ්වාසකොට දානාදිය පවත්වයි. එහි ශ්‍රද්ධාව උපනිශ්‍රය වේයයි කියන ලදි.
**සීලං උපනිස්සාය** ආදියෙහි ද මේ සීලාදි ෂධර්මයන් උපනිශ්‍රය කොට යන අර්ථයයි. සිල්වතා වනාහි සීලානුභාවයෙහි සීලානිසංසයේද දක්ෂ වූයේ සීලය උපනිශ්‍රය කොට සිල්වතුන්ට දන් දෙයි. මතු මත්තෙහි සීලය සමාදන් වෙයි. පිරිසිදුව අඛණ්ඩව රකියි. තුදුස්වක් ආදි පක්‍ෂ දවස්වල පෙහෙවස් රකියි. සීල සම්පත්තිය නිසා ධ්‍යානාදිය උපදවයි. බහුශ්‍රැතයා ද දානාදි පුණ්‍යක්‍රියාදියෙන් දානාදි සියළු සම්පත් ද සංකිලෙස චෝදනාද (කිලිටි පිරිසිදු)ය. සුතමය ප්‍රඥාවෙන් දැන සිටියේ සුත උපනිශ්‍රය කොට දානාදිය පවත්වයි. ත්‍යාගවන්තයා ද චාගාදියෙන් යුත් තමාගේ ත්‍යාග සම්පත්තිය උපනිශ්‍රයකොට දන් දෙයි. සිල්වත් වී දෙන ලද්ද මහත්ඵල වේ. සිල් සමාදන් වේ. පෙහෙවෙස් රකී. ඒ ප්‍රතිපත්තියෙන් පිරිසිදු වූ සිත ධ්‍යානාදිය උපදවයි. ප්‍රඥාවන්තයා ද මෙලොව පරලොව දියුණුව පිණිස ද ලේක සමතික්‍රමණ උපායද පරීක්‍ෂා කිරීමට දක්ෂ වේ. තමාගේ මේ ප්‍රතිපත්තියෙන් මෙලොව යහපත ද පරලොව දියුණුවද ලෝක සමතික්‍රමණ උපායද සම්පාදනය කිරීමට ප්‍රඥාව උපනිශ්‍රයකොට දානාදිය පවත්වයි. ශ්‍රද්ධාදිය දානාදියට පමණක් උපනිශ්‍රය කොට දානාදිය පවත්වයි. ශ්‍රද්ධාදිය දානාදියට පමණක් උපනිශ්‍රය නොවේ. අපර භාගයෙහි තමාගේ උපදින ශ්‍රද්ධාදියට ද උපනිශ්‍රය වේ. එහෙයින් **සද්ධා සීලං සුතං චාගො පඤ්ඤා සද්ධාය සීලස්ස සුතස්ස චාගස්ස පඤ්ඤාය** යයි කියන ලදි.
**පරිකම්මං** යනු අනන්තරය නොගෙන පූර්ව භාගයෙහි පරිකර්මය ගතයුතුය. යථා කම්මූපග ඤාණයට අනාගතංස ඤාණයටදැයි මේ දෙකට දිබ්බ චක්ඛු පරිකර්මය වේ. පරිකර්ම වෙන්ව නැත. දිවැසම පරිභණ්ඩ ඤාණ වේ. එහි සමාධිය සිදුවේ. මෙසේ ඇතිකල්හි තද්ධිමුත්තතාව සහිත දිබ්බචක්ඛු පරිකර්මය ඒවාට පරිකර්මය යයි දතයුතුය. ඒවා සියල්ලට දිවැසේ සමාන ගතියක් නැත. එහෙයින් මෙහි පරිකර්ම වශයෙන් විය යුතුය. **දිබ්බචක්ඛු දිබ්බායසොත ධාතුයා** දුර රූප දැක ඒවායේ ශබ්ද ඇසීමට කැමතිව දිවැස දිවකන පිරිසිදුවීම පිණිස උපනිශ්‍රය වේ. ඒවායේ ශබ්දය අසා යෑමට කැමති බව ආදි වශයෙන් දිබ්බසොත ධාතු ඉද්ධිවිධ ඤාණයට උපනිශ්‍රය වේ. මෙසේ සියළු තැන උපකාරක භාව වශයෙන් උපනිශ්‍රය පච්චය බව දතයුතුය.
**මග්ගං උපනිස්සාය අනුප්පන්නං සමාපත්තිං** ඒ ඒ මගින් ලිහිල්කරන ලද උවදුරු ඇති බව ප්‍රහීන කරන ලද උවදුරු ද ඒ ඒ සමාපත්ති උපදවයි යන ඒවායේ මාර්ගය සමාපත්තියෙන් උපනිශ්‍රය වේ. **විපස්සනං** ඉහළ ඉහළ මාර්ග සඳහා විදර්ශනා වඩයි. **අත්‍ථ පටිසම්භිදාය** ආදි පටිසම්භිදාවල මාර්ග ප්‍රතිලාභයෙන් සමෘද්ධ වන්නේ යයි කියන ලදි. පසුව ඒ ඒ අරමුණුවල පවතින මාර්ගයම උපනිශ්‍රය නම් වේ.
**සද්ධං උපනිස්සාය මානං ජප්පෙති** මම වෙමියි ශ්‍රද්ධාවෙන් ප්‍රසන්නව මානය පවත්වයි. **දිට්ඨිං ගණ්හාති** ඒ ඒ වචනයෙහි ශ්‍රද්ධාව වශයෙන් ගොස් ප්‍රඥාවෙන් අර්ථය පරීක්‍ෂා කරන්නේ පුද්ගලයෙක් ඇත ආදි වශයෙන් දෘෂ්ටිය ගනී. **සීලං සුතං චාගං පඤ්ඤං** මම සිල්වත් වෙමි. සුතවත් වෙමි. ත්‍යාගවන්ත වෙමි. ප්‍රඥා සම්පන්න වෙමියි මානය ජපකරයි. සීල සුත චාග පඤ්ඤාවල වනාහි මාන හැඟීම මෙන් දෘෂ්ටි හැඟීම උපදවන්නේ දෘෂ්ටිය ගනී. රාගස්ස ආදියෙහි ශ්‍රද්ධාදි සම්පත් උපනිශ්‍රය කොට තමා උසස්කොට සලකන කාලයෙහි ඒවායෙහි එක එක ධර්ම රාගයේ, අනුන් පහත් කරන කාලයෙහි ද්වේෂය ද, දෙකින් යුක්ත වූ විට මෝහයේ, කියන ලද ආකාර මාන දිට්ඨිවල සද්ධා සද්ධ සම්පදාය උපනිශ්‍රය කොට භවභෝග සම්පත් ප්‍රාර්ථනාවෙන් උපනිශ්‍රය වේ. මෙසේ මෙහි ලෞකික කුසලයම දක්වන ලදි. ලෝකෝත්තරය වනාහි සාන්ත ප්‍රණීත උතුම් අකුසලය විනාශ කිරීම වේ. එහෙයින් අඳුරට චන්ද්‍රයා සේ අකුසලයට උපනිශ්‍රය වේයයි නොගන්නා ලදි.
**ආතාපෙති** ආදි කායික දුක් වශයෙන් අබ්‍යාකත ධර්ම දැකීම සඳහා කියන ලදි. ශ්‍රද්ධාව ශ්‍රද්ධාව නිසා අති ශීත යයි අති උෂ්ණ යයි පසුනොබැස නා නා ප්‍රකාර නවකර්ම වතාවත් ආදිය කරන්නේ තමා තනයි. මොනවට තවයි. භෝග උපදවා පින් කරන්නෙමියි පර්යේෂණ මූලක දුක අනුභව කරයි. සිල්වතා ද සීලානු රක්‍ෂණය සඳහා අබ්භොකාසික ආදි වශයෙන් තමා තවයි. තදින් තවයි. පිඬුසිඟා යාම් වශයෙන් සෙවීම් මූලක දුක අනුභව කරයි. සුතයා ද බාහුසච්ච අනුරූප ප්‍රතිපත්ති පිළිපදින්නෙමියි කියන ලද නයින්ම පිළිපදින්නේ තමා තවයි. සෙවීම් මූලක දුක විඳියි. ත්‍යාගවන්තයා ද චාගාධිමුත්තතා සඳහා තමා යැපෙන පමණක් ප්‍රත්‍යයන් ඉතිරි නොකොට පරිත්‍යාග කරන්නේ ශරීරාංගාදිය පරිත්‍යාග කරන්නේ තමා තවයි. පරිත්‍යාග කළයුතු වස්තුව ඉපදවීම සඳහා සෙවීම් මූලක දුක විඳියි. ප්‍රඥාවන්තයා ද මතුමත්තෙහි ප්‍රඥාව වඩන්නෙමියි සප්‍රාඥභාවය නිසා සීත උෂ්ණාදිය ගණන් නොගෙන සජ්ඣායනාදි යෝග කරන්නේ තමා තවයි. මිථ්‍යා ජීවයෙහි ආදීනව ද සම්‍යක් ජීවයෙහි ආනිසංස ද දැක මිච්ඡාජීවය හැර පිරිසිදු ආජීවයෙන් ජීවිත වෘත්තය සොයන්නේ සෙවීම් මූලක දුක විඳියි.
**කායිකස්ස සුඛස්ස** සද්ධා සම්පත්ති උපනිශ්‍රයෙන් උපන් සැප උපකරණ පරිහරණය කරන කාලයෙහි ශ්‍රද්ධාදියෙන් උපන් ප්‍රණීත රූප ස්පර්ශ ශරීරයට ද ඒවායේ වශයෙන් අවිප්පටිසාර මූලක පාමොජ්ජ පීතියෙන් උපන් රූප ස්පර්ශ ශරීරයට ද සැප ඇති කාලයෙහි ඒවායේ කටත්තා විපාක ඇති සැප කාලයෙහි ශරීර සුවයට, කියන ලද නයින්ම දුක් ඇති කාලයෙහි ශ්‍රද්ධාදි ගුණ සම්පත්තිය නොඉවසමින් ප්‍රයුක්ත වධබන්ධනාදි කාලයෙහි ද කායික දුකට, ශ්‍රද්ධාදිය උපනිශ්‍රයෙන් පවතින ඵලසමාපත්ති කාලයෙහි ඵලසමාපත්තියට ද මේවායෙහි එක එකක් උපනිශ්‍රය පච්චයෙන් පච්චය වේ යයි දතයුතුය. **කුසලං කම්මං** කුසල චේතනා තමාගේ විපාකයට උපනිශ්‍රය පච්චයෙන් පච්චය වේ. එය වනාහි බලවත් චේතනාව ලබයි. දුබල නොවේ. ඊට මේ වස්තුවයි. එක් ස්ත්‍රියක් වනාහි ගෙල වැළලාගනු කැමැත්තේ ගසක රැහැනක් බැඳ සංවිධාන කටයුතු කරයි. ඉක්බිති එක් සොරෙක් රාත්‍රියේ ඒ ගෙට එළඹ මේ රැහැනින් කිසිවක් බැඳ ගෙනියන්නෙමියි ආයුධයෙන් කැපීමට ළඟට ගියේය. ඉක්බිති ඒ රැහැන සර්පයෙක් වී සූසූ ගෑවේය. සොරා බියේ ඉවත්විය. ස්ත්‍රිය තමාගේ නිවසින් නික්ම රැහැන්මලෙහි ගෙලබැඳ එල්ලී කළුරිය කළාය. මෙසේ බලවත් චේතනාව අනතුරු වළක්වා තමාගේ විපාකයට උපනිශ්‍රය වේ. මෙය ඒකාන්තයෙන් නොගත යුතුය. කරන ලද අවකාස ඇති කර්මයම විපාකයට අනතුරු වළක්වා විපාක දෙයි. විපාක උපදවන කර්මය වනාහි විපාකයට උපනිශ්‍රය ප්‍රත්‍ය නොවේ යයි නොකිව යුතුය. **කම්මං** මෙහි චතු භූමකයද දතයුතුය. යමක් වනාහි පරව ‘මාර්ගය ඵලසමාපත්තිය’ යි කියන ලදි. එය අචේතන වශයෙනි. එහෙයින් මෙය දක්වයි. යම්කිසි විපාක උපදවන ධර්මයක්, එය තමාගේ විපාකයට උපනිශ්‍රය වේ.
**රාගං උපනිස්සාය පාණංහන්ති** යම් වස්තුවක් කෙරෙහි ඇලුනේ වේද, එහි විරුද්ධ වූයේ හෝ ඒ අර්ථය සඳහා ප්‍රාණය නසයි. අදින්නාදානාදියෙහි ද මෙම උපායෙන් අර්ථය දතයුතුය. **සන්‍ධිං ඡින්‍දති** අදින්නාදාන වශයෙන් කියන ලදි. එහි **සන්‍ධි** යනු ගෘහ සන්ධි වේ. **නිල්ලොපං හරති** සැඟවී ගෙන යයි. **එකාගාරිකං කරොති** බොහෝ දෙනෙක් සමග එකම ගෙයක් වටකොට මංකොල්ල කයි. **පරිපත්‍ථෙ තිට්ඨති** මං පහරයි. **දොසං උපනිස්සාය** ආදියෙහි අනර්ථයෙහි මා හැසිරුණේ යයි ආදි වශයෙන් උපන් දෝසය උපනිශ්‍රය කොට, **මොහං උපනිස්සාය** පාණාතිපාතාදියෙහි ආදීනව වසන මෝහය උපනිශ්‍රය කොට, **මානං උපනිස්සාය** කිම මම නැසීමට නොහැකි වෙමි. ගැනීමට නොහැකි වෙමියි මානය උපනිශ්‍රය කොට, කිසියම් අවඥාවකින් යුක්ත වූයේ පිළිකුලෙන් එය පහත් මානය උපනිශ්‍රය කොට යන අර්ථයයි. **දිට්ඨිං උපනිස්සාය** යාගාදියෙහි බ්‍රාහ්මණයින් මෙන් පාරසික මිලක්ඛාදීහු මෙන් ද දෘෂ්ටිය උපනිශ්‍රය කොට, **පත්‍ථනං උපනිස්සාය** ඉදින් මා මේ දෙය බලාපොරොත්තු වන්නේය. මෙබඳු වූ බලිකර්මයක් කරන්නෙමියි මෙසේ දේවතා ආයචන සංඛ්‍යාත වූ හෝ අසවලා ඝාතනය කරවයි හෝ අසවලාගේ සන්තකය ගෙනෙවයි හෝ එව මේ කටයුතුවලට මට සහාය වන්න යයි මේ ආදී බලාපොරොත්තු උපනිශ්‍රය කොට, **රාගො දොසො මොහො මානො දිට්ඨි පත්‍ථනා රාගස්ස** මෙහි රාගය රාගයට ද උපනිශ්‍රය වේ. දෝසාදියට ද දෝසාදියෙහි ද මෙම නයයි.
**පාණාතිපාතො පාණාතිපාතස්ස** පාණාතිපාතය අසංවරයෙහි සිටි බැවින් අන්‍ය ප්‍රාණ ද නසයි. යමෙක් හෝ මෙයින් නසන ලද්දේය. ඔහුගේ ඤාති මිත්‍රයින් උපද්‍රවයට පැමිණියේ ඔව්හු අන්‍යයන් ද නසිති. මෙසේ පාණාතිපාතය පාණාතිපාතයට උපනිශ්‍රය පච්චයෙන් පච්චය වේ. ස්වාමියා හෝ ආරක්ෂකයා හෝ ඝාතනය කොට අනුන්ගේ භාණ්ඩ ගැනීමේ, ඝාතනය කොට ඔහුගේ අඩුවක් ඉක්මවීමේ මම නොනැසුවෙමියි බොරු කීමෙහි, කළ තැනැත්තා සැඟවීමේ නොකළ තැනැත්තා පිට වරද පැටවීමේ, කේලාම් කීමේ, ඒ නයින්ම ඵරුෂ වචන කීමේ, හිස්වචන දෙඩීමේ, අනුන් නසා අනුන් සන්තක වස්තුව ගැනීමේ, යමෙක් එයින් ඝාතනය කරනු ලබන්නේ වේ. ඔහුගේ මිතුරෝ විනාශ කෙරේවා යනාදි සිතුවිලිවල මෙසේ මට ප්‍රාණඝාතය භිජ්ජිණ්ණ (නිදහස) වන්නේ යයි දුෂ්කරක්‍රියා වශයේන දෘෂ්ටි ගැනීම් කාලයේ ද ප්‍රණාඝාතය අදත්තාදානයට උපනිශ්‍රය වේ. මේ උපායේන අදින්නාදානාදි මූලක චක්‍රවල අර්ථය දතයුතුය.
**මාතුඝාති කම්මං මාතුඝාති කම්මස්ස** අන්‍යයෙකුගේ මවක් නසනු දැක මෙය කිරීමට වටී යයි තමාගේ මව මරන්නහුට හේ එක් භවයක නසා පසුව නැසීම් වශයෙන් හෝ එක් භවයෙක්හිම යව මගේ මව නසවයි නැවත නැවත අණ කිරීම් වසයෙන් හෝ දෙවරකින් නියත මරණය පිණිස දෙවන පහරදීම් වශයෙන් හෝ මාතුඝාත කර්මය මාතුඝාත කර්මයට උපනිස්සය වේ. සෙස්ස ද සුදුසු පරිදි මේ නයින්ම දතයුතුය. යම්හෙයකිාන් බලවත් කුසලය දුබල කුසලයට උපනිශ්‍රය නොවේ. එහෙයින් කර්මපථ ආනන්තරිය කර්ම වශයෙන්ද දේශනාව කරන ලදැයි කියති. එය ඒකාන්ත වශයෙන් නොගත යුතුය. ප්‍රාණඝාතාදිය කොට කුමක් හෙයින් මෙසේ කෙළේදැයි චෝදනා කරනු ලබන්නේ කෝපය පමණක් කරයි. විපිළිසරද වේ. ස්වල්ප වූ කෙලෙස්ද උපන්කල්හි එය වඩා ව්‍යතික්‍රමණය කරයි. එහෙයින් බලවත් දේ දුබල දේට දුබල දේ බලවත් දේටද උපනිශ්‍රය වේ. පච්චය විභංගයෙහි උද්දේස වර්ණනාවේ යමක් කියන ලදි. බලවත් කාරණ අර්ථයෙන් උපනිශ්‍රය වේ’ යයි ඒ කාරණය ස්වභාවයෙන් බලවත් බැවින් කියන ලදි. උපනිශ්‍රය පච්චය ධර්මයන්ගේ නොවේ. කර්ම ක්ලේශ වනාහි බලවත් වුවද දුබල වුවද බලව්ත කාරණ වේමය.
**රාගං උපනිස්සාය දානං දෙති** යනාදියෙහි හෝ චාතුම්මහා රාජිකයෙහි උපදින්නෙම් යයි උත්පත්ති භවයෙහි හෝ සම්පත්වල හෝ රාගය උපනිශ්‍රය වී දන්දෙයි. සීල සමාදාන පෙහෙවස් කර්මයෙහි ද මෙම නයම වේ. ධ්‍යානය වනාහි රාගය විෂ්කම්භනය සඳහා විදර්ශනාව රාග ප්‍රහාණය පිණිස මාර්ගය සමුච්ඡේදය පිණිස උඵදවන්නේ රාගය උපනිශ්‍රය කොට උපදී නම් වේ. වීතරාග භාවය සඳහා වනාහි අභිඤ්ඤාව සමාපත්ති ද උපදවමින් රාගය උපනිශ්‍රය උපදවන්නේ නම් වේ. මෙපමණකින් වීතරාග නම් වේ.
**සද්ධාය** දානාදී වශයෙන් පවතින ශ්‍රද්ධාවය. සීලාදියෙහි ද මෙම නයම වේ. දානාදි වශයෙන් යම්සේද ශ්‍රද්ධාදිය උපදවමින් රාගය උපනිශ්‍රයකොට උපදියි නම් වේ. මෙසේ රාගාදියද ශ්‍රද්ධාදියට උපනිශ්‍රය පච්චය වේයයි දතයුතුය. **තස්ස පටිඝාතත්‍ථාය** එහි වැළැක්වීම සඳහා විපාක අවකාශයේ අනුත්පාදනය සඳහා යන අර්ථයයි. පටිඝාත සහිතව තැන්වල මෙසේ වේ. යම් අප්පටිඝාත වූ ආනන්තරිය කර්ම, ඒවායෙහි ඔහුගේ පටිඝාතය පිණිස යයි කුමක් නිසා කියන ලදද? ඔහුගේ අදහස වශයෙන් එය වැළැක්වීම සඳහා පවත්වමි යනු ඔහුගේ අදහසයි. එය ගෙන මෙසේ කියන ලදි.
**රාගං උපනිස්සාය අත්තුනං ආකාපෙති** යම්තැන ඇලුනේද එහි දුෂ්කරව පැමිණීමට බලන්නේ මෙසේ කෙරේයයි සියල්ල පෙර නයින්ම දතයුතුය. **කායිකස්ස සුඛස්ස** රාගාදිය සමතික්‍රමණ වශයෙන් කුසල් කොට ලැබූ සැපය හෝ රාගාදි වශයෙන් ආදීනව නොදකින්නා කාමයෙහි පරිභුඤ්ජන වශයෙන් උපන් සැප හෝ. **දුක්ඛස්ස** තැවීම් වශයෙන් උපන් දුක් හෝ රාගාදි හේතුවෙන් පවත්වන වධබන්ධන ආදි වශයෙන් උපන් දුක හෝ **ඵල සමාපත්තියා** රාගාදිය සමුච්ඡේදනය කොට හෝ උපන් එයින් හෝ පිළිකුල් කරමින් පැමිණියා වූ (සිතේ සහනයට).
**කායිකං සුඛං** ආදියෙහි සැප උපන් කල්හි එය ආශ්වාදනය කොට නැවත නැවත එබඳු ප්‍රත්‍යවලින් එය උපදවන්නාට පෙර වූ දෙය පසුව වූ දෙයට උපනිශ්‍රය වේ. සීතාදියෙහි වනාහි ගිනිතැපීම් ආදිය අතිශයින් සේවනය කරන්නාට පූර්වභාගයෙහි සැපය අපරභාගයෙහි දුකක් ‘මේ තරුණ පරිබ්බාජිකාවගේ ලොමින් ගැවසුණු අත ස්පර්ශය සැපයකි’ කාමයන්හි ආශ්වාදයට පැමිණියන්ට. මෙහි කායික සැපය නිරයවාසීන්ට කායික දුකකි. අරෝග බැවින් සැපවත් වූ ඵලසමාපත්තියට සමවැදුණු තැනැත්තාට කායික සැපයට ඵලසමාපත්තිය උපනිශ්‍රය පච්චය වේ. දුක් වැළැක්වීම සඳහා සැප සෙවුනාට දුක් වැළැක්වීමද භාග්‍යවතුන් වහන්සේගේ මෙන් ආබාධය යටපත් කොට ඵලසමාපත්තියට සමවැදෙන්නාට කායික දුක කායික සැපයට ද ඵලසමාපත්තියට ද උපනිශ්‍රය පච්චය වේ. උතු (සෘතු) සප්පාය ඵල සමාපත්තියට ද සුවයකි. අසප්පාය දුකකි. උතු අසප්පාය හෝ අභිභවනය කොට සමාපත්තියෙන් උපන් රූප වශයෙන් උපන් සැප අනුභව කරනු කැමැත්තාට අසප්පාය ද සෘතු ඵල සම්පත්තිය පච්චය වේ. භෝජන සේනාසනවල ද මෙම නය වේ. නැවත **කායික සුඛං** ආදිය තනිව එකට දක්වන ලදි. යට කියන ලද නයින්ම මේ පච්චයභාවය දතයුතුය. **ඵල සමාපත්ති කායිකස්ස සුඛස්ස** ඵල සමාපත්තියෙන් නැගිට අනුභව කරයි.
**කායිකං සුඛං උපනිස්සාය දානං** ආදියෙහි මේ සැපය නොපිරිහෙන්නේ යයි පැමිණි තැනැත්තාට හෝ නොපැමිණි අයට පැමිණීම් වශයෙන් අනාගතයෙහි මෙබඳු සැපයට පැමිණෙන්නේ යයි, දුක්ඛයෙහි ද අහෝ මේ දුක පිරිහෙන්නේය. පරිහායන වශයෙන් හෝ අනාගතයෙහි මෙබඳු දුකක් නොපැමිණේවායි නොඉපදීම් ප්‍රාර්ථනා වශයෙන් හෝ සැපදුක්වල උපනිස්සයභාවය දතයුතුය. උතු භෝජන සේනාසන කියන ලද නයින්ම වේ. නැවත **කායිකං සුඛං** ආදියෙහි යම්සේ සාධු යහපත්ය. පින්වත් මුගලන් හිමියනි, ‘ඒ බුදුන් සරණාගමන වේ.’ සැපයට පැමිණියද සම්මා සම්බුදුහිමි එබඳු දුක දැන දහම් දෙසයි. දුකට පැමිණියහුටද සද්ධාව උපදී. සැප දුක්හි සංයෝග වියෝගයට සීලාදිය සම්පූර්ණ කරන්නේය. එහෙයින් සැපදුක් සද්ධාදීන්ගේ උපනිස්සය භාවයෙන් දක්වන ලදි. උතු ආදිය සුදුසු පරිදි යෙදිය යුතුය. කායික සැපය උපනිශ්‍රය වී ප්‍රාණ නසති. ආදියෙහිද කියන ලද නය අනුසාරයෙන්ම සැප ආදියේ උපනිස්සය බව දතයුතුය.
මේ උපනිස්සය බෙදීමෙහි කුසලය කුසලයට තුන් ආකාරයකින් උපනිශ්‍රය වේ. අකුසලයට දෙයාකාරයකින් අව්‍යාකෘතයට තුන් ආකාරයකින් අකුසලය ද අකුසලයට තුන් ආකාරයකින් කුසලයට එක් ආකාරයකින්. අබ්‍යාකතයට දෙයාකාරයකින්. අබ්‍යාකතයද අබ්‍යාකතයට තුන් ආකාරයකින්. එසේ කුසලයට. එසේ අකුසලයට. මෙසේ කුසලය අට අයුරකින්, අකුසලය සය අයුරකින් අබ්‍යාකතය නව අයුරකින්දැයි තෙවිසි ආකාරයකින් උපනිස්සය බෙදන ලදැයි දතයුතුය.
පුරේජාතයෙහි චක්ඛාදිය ඕළාරික වශයෙන් කියන ලදි. ආපෝ ධාතු ආදිය පුරේජාත ආරම්මණ වේ. **වත්‍ථු පුරෙජාතං චක්ඛායතනං** යනාදිය යම් වස්තුවකට පුරේජාත වේ. එය දැක්වීමට කියන ලදි. **වත්‍ථු විපාකාබ්‍යාකතං** පවතින පුරේජාත පච්චය සඳහා කියන ලදි.
පච්ඡාජාතයෙහි **ඉමස්ස කායස්ස** චතුභූමක කයේ. **පච්ඡාජාත පච්චයෙන පච්චයො** උපත්‍ථම්භන වශයෙන් පච්ඡාජාතය වී පච්චය වේ. උපස්ථම්භක අර්ථයෙන් පච්චයභාවයම මේ පච්ඡාජාත පච්චය යයි මේ ප්‍රශ්න වාරයෙහි අනුලෝම වශයෙන් ආවේය.
ආසේවන පච්චයෙහි **අනුලොමං ගොත්‍රභුස්ස** යනාදිය වෙන්ව ගැනීමෙහි යට කියන ලද නයින්ම කරුණු දතයුතුය.
කම්ම පච්චයෙහි **කුසල චෙතනා සම්පයුත්තකානං** මෙහි සහජාත නානා ක්‍ෂණික විභාගයේ අභාවයෙන් සහජාත යයි නො කියන ලදි. අබ්‍යාකත විසඳීමෙන් වනාහි ඒ විභාගය ඇත. එහෙයින් එහි කියන ලදි. ප්‍රතිසන්ධි ග්‍රහණය කටත්තා රූප වශයෙන් කරන ලදි. **චෙතනා චත්‍ථුස්ස** ප්‍රතිසන්ධි ක්‍ෂණයෙහි කිසියම් වස්තුවක් ද පිහිටියේය. අරූප ධර්ම වත්‍ථු පච්චයෙන් පවතී. චේතනා වනාහි වස්තුවට ද පච්චය වේ යයි දැක්වීමට කියන ලදි.
විපාක පච්චයෙහි ද මේ නයින්ම පටිසන්ධි වාරයෙහි අර්ථය දතයුතුය.
ආහාර පච්චයෙහි **ඉමස්ස කායස්ස** මේ චතුසන්තති වශයෙන් පවතින චතුමහාභූත කයෙහි ආහාරයෙන් උපන් ජනක වශයෙන් සෙස්සට උපත්‍ථම්භක වශයෙන් ආහාර පච්චයෙන් පච්චය වේ. ඉන්‍ද්‍රිය පච්චයාදියෙහි ද ප්‍රතිසන්ධි වාරය කියන ලද නයින් දතයුතුය.
දැන් මෙහි ලැබූ විසඳුම් ගණන වශයෙන් දැක්වීමට **හෙතුයා සත්ත** යනාදිය දක්වන ලදි. එහි **සත්ත** යනු කුසලයෙන් කුසලය, අබ්‍යාකතය, කුසල අබ්‍යාකත යයි තුනකි. එසේම අකුසලයෙන්, අබ්‍යාකතයෙන් අබ්‍යාකත යයි සත වේ. **ආරම්මණෙ නවා** ඒක මූලක ඒක වසන යයි නවය, **අධිපතියා දස** කුසලය කුසලයට සහජාත මෙන්ම ආරම්මණ වශයෙන් ද අකුසලය ආරම්මණ වශයෙන් අබ්‍යාකතයට සහජාත වශයෙන් මෙන්ම ආරම්මණ වශයෙන් ද අබ්‍යාකතයට සහජාත වශයෙන් මෙන්ම ආරම්මණ වශයෙන් ද කුසල අබ්‍යාකතයට සහජාත වශයෙන්දැයි කුසල මූලක සතරකි. අකුසලය අකුසලයට සහජාත වශයෙන්, එසේ අකුසල අබ්‍යාකතයටදැයි අකුසල මූලක තුනකි. අබ්‍යාකතය අබ්‍යාකතයට සහජාතද ආරම්මණ වශයෙන්ද කුසලයට අරමුණු වශයෙන්ද එසේ අකුසලයටදැයි අබ්‍යාකත මූලක තුනකි. මෙසේ දහයකි. මෙහි වනාහි ආරම්මණ අධිපතිද සත් ආකාරයකින් ද සහජාත අධිපති ද සත් අයුරින්ම ලබයි.
**අනන්තරෙ සත්ත** කුසල මූලක දෙක, අකුසල මූලක ද එසේය. අබ්‍යාකත මූලක තුන මෙසේ සතකි. සමනන්තරයෝද මේවාමය. **සහජාතෙ නව** කුසල මූලක තුන, අකුසල මූලක තුන, අබ්‍යාකත මූලක එක, එසේම කුසලබ්‍යාකත මූලක, අකුසලාබ්‍යාකත මූලකදැයි මෙසේ නවයක් වේ. **අඤ්ඤමඤ්ඤෙ තීණි** කුසලයෙන් කුසලය, අකුසලයෙන් අකුසලය, අබ්‍යාකතයෙන් අබ්‍යාකතයදැයි මෙසේ තුනක් වේ. **නිස්සයෙ තෙරසානි** සහජාතයෙන් කුසල මූලක තුන, එසේම අකුසල මූලක, අබ්‍යාකත මූලක එසේය. මෙහි පුරේජාත ද ලබයි. අබ්‍යාකතය අබ්‍යාකතයට සහජාතද වේ. පුරේජාතද වේ. කුසලයට පුරේජාතය. අකුසලයට ද එසේය. නැවත කුසලා බ්‍යාකතය සහජාත පුරේජාත වශයෙන් කුසලයට සහජාත වශයෙන් අබ්‍යාකතයට අකුසලා බ්‍යාකතයට එසේමයයි මෙසේ තෙළෙස වේ. **උපනිස්ස නවා** ඒක මූලකයෙහි ඒක අවසානයේ නවය, ඒවායෙහි විභංගයෙහි තෙවිසි භේදයක් දක්වන ලදි. ඒවායින් ආරම්මණ උපනිස්සයෙහි සත. අනන්තර උපනිස්සයෙහි සත ප්‍රකෘති උපනිස්සයෙහි නවය වේ. **පුරෙජාතෙ තීණි** අබ්‍යාකතය අබ්‍යාකතයට, කුසලය අබ්‍යාකතයට, අකුසලය අබ්‍යාකතයට යයි මෙසේ තුනක් වේ.
**ආසෙවනෙ තීණි** අඤ්ඤමඤ්ඤයට සමානය. **කම්මෙ සත්ත** හේතුවලට සමානය. එහි විසඳුම් දෙකක නා නා ක්‍ෂණික කම්ම ද ආයේය. පහේ සහජාතමය. **විපාකෙ එකං** අබ්‍යාකතයෙන් අබ්‍යාකතය. ආහාර **ඉන්‍ද්‍රිය ඣාන මග්ගෙසු සත්ත** හේතු හා සමානය. මෙහි ඉන්‍ද්‍රිය වනාහි සහජාත පුරෙජාත වශයෙන් ආවේය. **සම්පයුත්තෙ තීණි** අඤ්ඤමඤ්ඤ හා සමානය. **විප්පයුත්තෙ පඤ්ච** සහජාත පච්ඡාජාත වශයෙන් කුසලයෙන් අබ්‍යාකතය අකුසලෙන් අබ්‍යාකතය සහජාත පුරෙජාත පච්ඡාජාතවලින් අබ්‍යාකතයෙන් අබ්‍යාකතය, වත්‍ථු පුරේජාතයෙන් අබ්‍යාකතයෝ කුසලය, එසේ අකුසලය යයි එක් කුසල මූලයකි. එක් අකුසල මූලයකි. අබ්‍යාකත මූල තුනකි. මෙසේ පහක් වේ.
**අත්‍ථියා තෙරස** සහජාත කුසලයෙන් කුසලය, සහජාත පච්ඡාජාත කුසලයෙන් අබ්‍යාකතය, සහජාත කුසලයෙන් කුසලබ්‍යාකත යයි කුසල මූල තුනකි. එසේම අකුසල මූල, සහජාත පුරෙජාත පච්ඡාජාත ආහාර ඉන්‍ද්‍රිය වශයෙන් අබ්‍යාකතයෙන් අබ්‍යාකතය. වත්‍ථු ආරම්මණ පුරෙජාත වශයෙන් අබ්‍යාකතයෙන් කුසලය. එසේම අකුසලය. සහජාත පුරෙජාත වශයෙන් කුසලයද අබ්‍යාකතයද කුසලයට, ඒ අබ්‍යාකතයට, සහජාත පච්ඡාජාත ආහාර ඉන්‍ද්‍රිය වශයෙන් අකුසලයද අබ්‍යාකතයද අකුසලයට, ඒ අබ්‍යාකතයට සහජාත පච්ඡාජාත ආහාර ඉන්‍ද්‍රිය වශයෙන් මෙසේ තෙළෙස. **නත්‍ථි විගතෙසු** **සත්ත **අනන්තර හා සමානය. **අවිගතෙ තෙරස** අත්‍ථි හා සමානය. මෙසේ මෙහි සත ගණන පිරිසිඳීමය. එක, තුන, පහ, හත, නවය, දහය, දහතුන යයි වේ. ඒවායෙහි විපාක වශයෙන් එකම එකක්, අඤ්ඤමඤ්ඤ, පුරෙජාත පච්ඡාජාත ආසෙවන සම්පයුත්ත වශයෙන් පහේ තුන, විප්පයුත්ත වශයෙන් එකම පංචකයක්, හෙතු අනන්තර, සමනන්තර කම්ම ආහාර ඉන්‍ද්‍රිය ඣාන මග්ග නත්‍ථි විගත වශයෙන් දස සත්තක වේ. ආරම්මණ සහජාත උපනිස්සය වශයෙන් තුන නවක, අධිපති වශයෙන් එකක්, දසක, නිස්සය අත්‍ථි අවිගත වශයෙන් තුන තෙළෙස යයි මෙසේ එහි පච්චයන් නිද්දිට්ඨ වාරයෙහි ගණන් වශයෙන් මනාව සලකා ඒවායේ වශයෙන් දුක තිකාදියෙහි පච්චය සැසඳීමෙන් ගණන් දතයුතුය.
යම් ප්‍රත්‍යයෙන් යම් ප්‍රත්‍යයන්ට විෂභාග හෝ විරුද්ධ වෙත්ද ඒවා ඒවා සමග නොයෙදිය යුතුය. කෙසේද? හේතු පච්චයට ආරම්මණ අනන්තර සමනන්තර උපනිස්සය පුරෙජාත පච්ඡාජාත කම්ම ආසේවන ආහාර ඣාන නත්‍ථි විගත අධිපති පච්චයද හැර සෙසු අධිපති විසභාගය. සහජාත ආදිය සභාගය. කවර හෙයින්ද එසේ භාව භාව වශයෙන් හේතු පච්චය යමකට හේතු පච්චය වේද, ඒවා සහජාතාදි පච්චයද වේ. ආරම්මණ පච්චය වනාහි නොවේ යයි ආරම්මණාදිය ඊට විසභාග නම් වේ. එහෙයින් එය ඒවායින් ඒවා හෝ එය සමග නොයෙදිය යුතුය. පුරෙජාත පච්ඡාජාත සම්පයුත්ත විප්පයුත්ත අත්‍ථි නත්‍ථි විගත අවිගතද අඤ්ඤමඤ්ඤ විරුද්ධ වේ. ඒවා ද අඤ්ඤමඤ්ඤ නොයෙදිය යුතුය. එහි නොයෙදීම හැර යෙදිය යුතු යෝගයෙහි යමෙක් වාර ලබයිද ඒවා සංක්‍ෂේපයෙන් දැක්වීමට **හෙතුපච්චයා අධිපතියා චත්තාරි** යනාදිය කියන ලදි.
එහි කිසියම් හේතු පච්චයක අධිපති සමග සැසඳීමේ අඩු ගණන වශයෙන් සත් වාරයකින් විය යුතුය. යම්හෙයකින් අධිපති කෙරෙහි වීමංසයම හේතුපච්චය වේද, ඉතිරිය නොවේ. එහෙයින් විසභාගයන් හැර සභාග වශයෙන් සතරකැයි කියන ලදි. ඒවා මෙසේ දතයුතුය. කුසල ධර්මය කුසල ධර්මයට හේතු පච්චයෙන් පච්චය වේ. අධිපති පච්චයෙන් පච්චය වේ. කුසල වීමංසය සම්ප්‍රයුක්ත ස්කන්ධවල කුසල ධර්මය අබ්‍යාකත ධර්මයට හේතු පච්චයෙන් පච්චය වේ. අධිපති පච්චයෙන් පච්චය වේ. කුසල වීමංසය චිත්ත සමුට්ඨාන රූපයන්ගේ කුසල ධර්මය කුසලයට, අබ්‍යාකත ධර්මයට ද හේතු පච්චයෙන් පච්චය වේ. අධිපති පච්චයෙන් පච්චය වේ. කුසල වීමංස සම්ප්‍රයුක්ත ස්කන්ධයන්ගේ චිත්ත සමුට්ඨාන රූපයන්ගේ අව්‍යාකත ධර්මය අව්‍යාකත ධර්මයට හේතු පච්චයෙන් පච්චය වේ. අධිපති පච්චයෙන් පච්චය වේ. විපාක අබ්‍යාකතා කිරිය අබ්‍යාකතා වීමංස සම්ප්‍රයුක්ත ස්කන්ධයන්ගේ චිත්ත සමුට්ඨාන රූපවලට. මෙහි ද විපාක අබ්‍යාකතා ලෝකෝත්තර වශයෙන් ගතයුතුය. ආරම්මණ පච්චය අනන්තර පච්චයාදිය වනාහි විසභාග බැවින් නොයොදන ලදි. මේ උපායෙන් සියළු ලැබීම්ද නොලැබීම්ද දැන ලැබීම් වශයෙන් උපුටා දැක්විය යුතුය.
**සහජාතෙ සත්ත** හේතුවෙන් ලැබුවේමය. **අඤ්ඤමඤ්ඤ තීණි** සුද්ධික අඤ්ඤමඤ්ඤයෙහි ලැබුවේමය. **නිස්සයෙ සත්ත** හේතුවෙන් ලැබුයේමය. **විපාකෙ ඒකං** සුද්ධ විපාකයෙහි ලැබුවේමය. **ඉන්‍ද්‍රිය මග්ගෙසු චත්තාරි** යට කියන ලද නයින්මය. **සම්පයුත්තෙ තීණි** සුද්ධික සම්පයුත්තයෙහි ලැබුවේමය. **විප්පයුත්තෙ තීණි** කුසලාදි චිත්ත සමුට්ඨාන රූප පච්චයුප්පන්න කොට දතයුතුය. **අත්‍ථි අවිගතෙසු සත්ත** හේතුවෙන් ලැබුයේමය.
මෙසේ යම් අධිපති පච්චයාදි එකොළොස් පච්චයන් සමග හේතු පච්චය යෙදීම් ලබයි. ඔවුන්ගේ වශයෙන් දූමූලක නයෙහි ගණන දක්වා දැන් තිමූලකාදියෙහි එය දැක්වීම සඳහා ලක්‍ෂණ තබන්නේ **හේතු සහජාත නිස්ස අත්‍ථි අවිගතං සත්ත** යනාදිය කීහ. පොත්වල වනාහි නිස්සය උපනිස්සය අධිපති මේ ආදිය පිරිහුණු අකුරු පච්චය නම් ලියයි. එය සංඥාව සඳහා පමණක් ලියන ලදි. එහෙයින් එබඳු තැන්වල පරිපූර්ණ පෙළ කළයුතුය. යම් මේ ලක්‍ෂණය තබන ලදි. එයින් මෙය දක්වයි. මේ හේතුපච්චය සහජාතාදි සතර සමග සැසඳීමේ තමාගේ විභංගයෙහි ලැබූ සතම විසඳුම් ලබයි. ඉදින් මෙහි වනාහි අඤ්ඤමඤ්ඤ පච්චය පිවිසෙයි. අඤ්ඤමඤ්ඤ ලැබූ තුන ලබයි. ඉදින් සම්පයුත්ත පච්චය පිවිසේද ඒවාම තුන ලබයි. ඉදින් විපාක පච්චය පිවිසේද සියළු විපාක සභාගයන් සමග සැසඳීමේ එකම විසඳුම ලබයි. ඉදින් විප්පයුත්ත පච්චය පිවිසේද හේතු විප්පයුත්ත දුකයෙහි ලැබූ තුන ලබයි. ඉදින් මෙහි ඉන්‍ද්‍රිය මග්ග පච්ච පිවිසේද ඒවා සමග දූ මූලකයෙහි ලැබූ සතරම ලබයි. ඉදින් ඒවා සමග අඤ්ඤමඤ්ඤ පච්චය පිවිසේද හේතු අධිපති දුකෙහි දැක්වූ සතර විසඳුම්හි ‘කුසල ධර්මය අබ්‍යාකතට, කුසල ධර්මය කුසලයට, අබ්‍යාකතට හෝ’ යයි දෙකක් බැහැරකොට සෙසු දෙක ලබයි. ඉදින් යම් සම්පයුත්ත පච්චය පිවිසේද ඒ දෙක ලබයි. ඉදින් විප්පයුත්ත පච්චය පිවිසේද ඉතිරි දෙක ලබයි. ඉදින් වනාහි ඒවායෙහි විපාක පච්චය පිවිසේද සියළු තැන එකක්ම ලබයි. අධිපති සමග හේතු අධිපති දුක වශයෙන් ඌනතර ගණනෙහි නොපිවිසෙන්නේ සතරම ලබයි. ඌනතර ගණනෙහි පිවිසෙන ඔවුන්ගේ වශයෙන් දෙක එක ලබයි. මෙසේ ඒ ඒ පච්චයන්ගේ සමායෝගයෙහි ලැබෙන ගණන දැන තිමූලකාදියෙහි ගණන ඉපිටිය යුතුය.
මේ ගැළපීම්වල පළමුව සතර ගැළවුම, සාමාන්‍යයෙන් නවයද හේතු වශයෙන් කියන ලද අවිපාක වේ. මෙහි අබ්‍යාකතයෙන් අබ්‍යාකත විසඳුමෙහි වනාහි විපාක හේතුවද ලබයි.
ඉන්පසුව පස් ගැළපුම් විපාක හේතු වශයෙන් කියන ලදි. එහි සියළු සහජාත විපාකද විපාක සහජාත රූපද, ඒවායෙහි පළමු විපාක මෙන්ම ඒ සමුට්ඨාන රූපද ලබයි. දෙවැන්නෙහි විපාක මෙන්ම ප්‍රතිසන්ධිය ද වස්තු රූපය. තෙවැන්නෙහි අරූප ධර්මම සිව්වැන්නෙහි විපාක චිත්ත සමුට්ඨාන රූපම ලබයි. පස්වැන්නෙහි වස්තු රූපයම.
ඉන්පසු පසළොස්වන ගැළපීම්. ඉන්‍ද්‍රිය මග්ග යුත්ත අමෝහ හේතු වශයෙන් කියන ලදි. එහි පළමුවැන්න අධිපති හැර නවය, අවසානයේ අධිපති සහිත සය. නිරාධිපතිවලද පළමු සතර සමාන බැවින් සියළු තැන අමෝහ වශයෙන් කියන ලදි. අවසානයේ පංච විපාක මෝහ වශයෙන්. එහි නිරාධිපතිවල පළමුවැන්නෙහි **චත්තාරි** යට හේතු අධිපති දුකයෙහි දක්වන ලද්දේමය. දෙවැන්නෙහි චිත්ත සමුට්ඨාන රූප පිරිහෙයි. තෙවැන්නෙහි වස්තු රූපය පිරිහෙයි. සිව්වැන්නෙහි කුසල ධර්මය චිත්ත සමුට්ඨානයන්ගේ. අබ්‍යාකතය ඒ සමුට්ඨාන රූපයම ලබයි. ඉන්පසුව විපාක යුත් පහ යට කියන ලද නයින්ම. සාධිපතික පළමුවැන්නෙහි ගැළපුම් තුන සමාන බැවින් විපාක අවිපාක වශයෙන් කියන ලදි. ඒවායෙහි පළමු සතර කියන ලද නයින්ම දෙවැන්නෙහි රූප පිරිහෙයි. තෙවැන්නෙහි අරූප පිරිහෙයි. ඉන්පසු තුන විපාක හේතු වශයෙන් කියන ලදි. ඒවායෙහි පළමුවැන්නෙහි රූප අරූප ලබයි. දෙවැන්නෙහි අරූප පමණක්. තුන්වැන්නෙහි රූප පමණක්. මෙසේ ඒ ඒ පච්චයන්ගේ සමායෝගයෙහි ලැබෙන ගණන දැන තිමූලකාදියෙහි ගණන ඉදිරිය යුතුය.
ආරම්මණ මූලකයෙහි ද අධිපති පච්චයාදි හත ආරම්මණ සභාගය. සෙසු සොළොස විසභාග යයි ඒවා නොයොදා හතම යොදන ලදි. ඒවායින් අධිපතියෙහි හත කුසල ධර්මය කුසල ධර්මයට, අකුසල ධර්මයට, අබ්‍යාකතයටදැයි මෙසේ කුසලමූල තුනය. අකුසල මූල එකය. අබ්‍යාකත මූල තුන යයි හත. **නිස්සයෙ තීණි** වස්තු වශයෙන් අබ්‍යාකත මූලමය. උපනිස්සයෙහි අඩු වශයෙන් හත. මෙසේ **පුරෙජාතෙ තීණි** වස්තු ආරම්මණ වශයෙන් අබ්‍යාකත මූල. **විප්පයුත්ත තීණි** - වස්තු වශයෙනි. **අත්‍ථි අවිගතෙසු තීණි** වස්තු ආරම්මණ වශයෙන්. [missing trans]
හේතු මූලකයෙහි ලක්‍ෂණ දැක්වීම සඳහා ගැළපීම් තබන ලදි. එහි පළමුවැන්න ආරම්මණ අධිපති වශයෙන් අධිපති සහිතය. එහි හතයයි ආරම්මණ අධිපති දුකයෙහි ලැබූ විසඳුම්මය. දෙවැන්නෙහි නිරාධිපතික වේ. එහි තීණි යයි වස්තු ආරම්මණ වශයෙන්, ආරම්මණ වශයෙන් හෝ අබ්‍යාකත මූල. තෙවැන්නෙහි නිස්සයෙන් කියන ලදි. එහි **තීණි** යනු වස්තු වශයෙන් අබ්‍යාකත මූල. සතර පස්වැනි අධිපති සහිතය. ඒවායෙහි සතරෙහි **එකං** යනු වස්තු ආරම්මණ වශයෙන් ආරම්මණ වශයෙන් හෝ අබ්‍යාකත මූලය අකුසලය. පස්වැන්නේ **එකං** යනු නිස්සයෙන් අබ්‍යාකත මූලය අකුසලය. මෙසේ මෙහි ලැබීම් වශයෙන් තිකාදියෙිහ ගණන දතයුතුය. එසේම අධිපති මූලකාදියෙහි ආරම්මණ ඉන්‍ද්‍රිය විපාක වශයෙන් විස්තර යෙදීම නොකියා ඒ ඒ තැන කිවයුත්තම කියමු.
අධිපති මූලකයෙහි **සහජාතෙ සත්ත** සහජාත අධිපති වශයෙන් කුසල් මුල් තුන, අකුසල් මුල් තුන, අබ්‍යාකත එක. සහජාතයෙන් වනාහි ආරම්මණ අධිපති ආරම්මණාධිපති සමග සහජාත නොලබයි. **අඤ්ඤමඤ්ඤෙ තීණි** සහජාත අධිපති වශයෙන්. **නිස්සයෙ අට්ඨ** කුසල මූල තුන, අකුසල මූල තුන, අබ්‍යාකත මූල දෙක. අබ්‍යාකතය අධිපති අබ්‍යාකතයට සහජාත වශයෙන් ආරම්මණ වශයෙන් නිස්සය වේ. අකුසලයට ආරම්මණ වශයෙන් කුසලයට වනාහි උභය වශයෙන් නොවේ යයි අබ්‍යාකත මූල දෙකම යයි මෙසේ අට උපනිස්සයෙහි සත ආරම්මණ සමානය. **පුරෙජාතෙ එකං** අබ්‍යාකතාධිපති ආරම්මණ වශයෙන් අකුසලයට. විපාකයෙහි එක අබ්‍යාකතයෙන් අබ්‍යාකතය. ලෝකුත්තරය. ආගාරාදියෙහි සත යට ඒකමූලකයෙහි ලැබුයේමය. විප්පයුත්තෙ චත්තාරි කුසලයෙන් අබ්‍යාකතය. එසේම අකුසලයෙන්, අබ්‍යාකතයෙන් අබ්‍යාකතද කුසලද. අවිගතයෙහි අට නිස්සය හා සමානය.
මෙහි ගැලපීම් වනාහි පිළිවෙලින් ආරම්මණාදියෙන් නොයොදා පළමුව අත්‍ථි අවිගතවලින් යොදන ලදි. කුමන කරුණක් නිසාද? අධිපති දෙකම මිශ්‍ර බැවිනි. එහි පළමුවැන්නෙහි ගැළපීමේ ආරම්මණ අධිපති වශයෙන් වස්තු ආරම්මණ ලබයි. දෙවැන්නෙහි නිස්සය වශයෙන් ගරුකොට ආශ්වාදනය කරන්නාට වස්තුවම වේ. තුන්වැන්නෙහි සහජාත අධිපති වශයෙන් කුසලාදි රූපයන්ගේ ආරම්මණාධිපති වශයෙන් වස්තු අකුසලයට. ඉන්පසුව ගැළපීම් තුන ආරම්මණාධිපති වශයෙන් කියන ලදි. එහි **පඨමෙ සත්ත** යට කියන ලද්දේමය. දෙවැන්නෙහි **එකං** පුරෙජාත වස්තු ආරම්මණ අකුසලයට. තෙවැන්නේ වස්තුවම අකුසලයට. ඉන්පසුව ගැළපීම් තුන විපාක අවිපාක සාධාරණ සහජාතාධිපති වශයෙන් කියන ලදි. ඒවායෙහි ද පළමුව රූප අරූප ලබයි. දෙවනුව අරූප. තෙවනුව රූපම. ඉන්පසු ගැළපුම් සය ආහාර ඉන්‍ද්‍රිය යුත් චිත්තාධිපති වශයෙන් කියන ලදි. එහි අවිපාක තුනය. සවිපාක තුනය. ඒවායෙහි ගණන ප්‍රකටය. ඉන්පසු ගැළපුම් සය එසේම විරියාධිපති වශයෙන් කියන ලදි. අධිපති පිළිවෙලින් පළමුව විරියාධිපති වශයෙන් කිවයුතු වන්නේ නොවේද? කුමක් හෙයින් එසේ නොකියන ලදද? පසුව හේතු වශයෙන් කියන ලද ගැළපීමෙන් සමාන බව නිසා. පසුව හේතු වශයෙන් ගැළපීම් අමෝහයේ වීමංසාධිපති බව වීමංසනයෙන් ද සම්මා දිට්ඨභාවයෙන් මාර්ග සම්ප්‍රයුක්ත වේ. විරියද සම්මා වායාම මිච්ඡා වායාම භාවයෙන් මාර්ගයයි එය සමග ගැලපීම් පරතො හේතු වශයෙන් කියන ලද ගැළපීම්වලින් සමාන යයි කියන ලදි. ඒවායෙහි ද ගණන ප්‍රකටය.
[missing trans]
[missing trans] දැන යමක් ඉහළ පච්චය සමග ගැළපුනේද, ඒවායෙහි ඌනතර ගණනේ වශයෙන් සියළු ගැළපීම්වල ගණන දතයුතුය. එහි සහජාත මූලකයෙහි ගැලපීම් දහය. ඒවායින් පහක් අවිපාකය. පහක් සවිපාකය. එහි අවිපාකවල පළමුව කුසලය අකුසලයට, අබ්‍යාකතයට, කුසලාබ්‍යාකතයට, කුසලාබ්‍යාකතය අබ්‍යාකතයටදැයි සතර. එසේ අකුසලය, අබ්‍යාකතය. අබ්‍යාකතයටදැයි මෙසේ නවය. එහි කුසල අකුසල ආදියෙහි විසඳුම් අටෙහි අරූප මෙන්ම චිත්ත සමුට්ඨාන රූප ද ලැබේ. අබ්‍යාකතයෙහි වස්තු රූපයද දෙවනුව ගැළපීමේ අබ්‍යාකත විසඳුමේ රූපවල වස්තුවම ලබයි. තෙවනුව තුනෙහිද අරූපම වේ. සිව්වෙනුව චිත්ත සමුට්ඨාන රූපමය. පස්වෙනුව ප්‍රතිසන්ධියෙහි වස්තුව සමග අරූප ධර්ම. සවිපාකවල පළමුව විපාක මෙන් විපාක චිත්ත සමුට්ඨාන රූපද දෙවනුව විපාක මෙන්ම වස්තු රූපයද තෙවනුව විපාකයම සිව්වනුව විපාක චිත්ත සමුට්ඨානයම. පස්වනුව වස්තු රූපයම ලබයි.
අඤ්ඤමඤ්ඤ මූලකයෙහි ගැළපීම් සය. ඒවායෙහි පළමු තුන අවිපාකය. පැසුළු තුන සවිපාකය. ඒවායෙහි ගණන ප්‍රකටය.
නිස්සය මූලකයෙහි **නිස්සය පච්චයා ආරම්මණො තීණි** වස්තුව අරමුණ කොට පැවති කුසලාදි වශයෙන් දතයුතුය. **උපනිස්සයෙ එකං** වස්තු ආරම්මණ උපනිස්සය කොට උපන් කුසලය. සෙස්ස දුමූලකයෙහි යට කියන ලද නයින්ම දතයුතුය.
මේ නිස්සය පච්චයෙහි ගැළපීම් විස්සකි. ඒවායින් මුල් ගැළපීම් සය පුරේජාත සහජාත වශයෙන් කියන ලදි. එයින් සතරක් පුරෙජාත වශයෙන්ම එයින් දහයක් සහජාත වශයෙන්. එහි පළමු ගැළපීමේ **තෙරසා** යයි සහජාතාධිපති වශයෙන් සත, වස්තු ගරුකොට, අකුසලයද අට. තෙවැන්නෙහි සත ඉන්‍ද්‍රිය පච්චයෙහි ලැබුවේමය. සතරවැන්නෙහි විප්පයුත්ත පහක් ලැබීය. පඤ්චමෙ චත්තාරි කුසලාදිය චිත්ත සමුට්ඨානවල වස්තුව අකුසලයට. සයෙහි **තීණි** කුසලාදිය චිත්ත සමුට්ඨානයට. පුරෙජාත වශයෙන් සතරෙහි පළමුව **තීණි** වස්තු කුසලාදිය චක්ඛු ආදියද අබ්‍යාකතයට. දෙවනුව වස්තුවම කුසලාදියේ. තෙවනුව **එකං** වස්තු අකුසලයට. සිව්වෙනුව චක්ඛු ආදිය විඤ්ඤාණ පංචකයට, සහජාත වශයෙන් දහය සවිපාක අවිපාක වශයෙන් දෙකොටසට බෙදා සහජාත මූලකයෙහි කියන ලද නයින් දතයුතුය.
උපනිස්සය මූලකයෙහි **ආරම්මණො සත්ත** ආරම්මණ උපනිස්සයෙහි ලැබුයේමය. **අධිපතියා සත්ත** ඒවාම. අනන්තර සමනන්තරවල අනන්තර උපනිස්සයෙහි ලැබුයේමය. **නිස්සයෙ එකං** වස්තු අකුසලයම. **පුරෙජාතෙ එකං** එයම වස්තුව හෝ අරමුණ හෝ. ආසේවනයෙහි තුන. අනන්තර උපනිස්සය වශයෙන් කර්මයෙහි දෙක ප්‍රකෘති උපනිස්සය වශයෙන්. ලෝකෝත්තර කුසල චේතනා වනාහි අනන්තර උපනිස්සයද වේ. විප්පයුත්තයෙහි එක ආරම්මණ උපනිස්සය වශයෙන්. එසේ අත්‍ථි අවිගතවල. නත්‍ථි විගතවල හත අනන්තර සමානය.
උපනිස්ස මූලක ගැළපීම් හතක් වේ. එහි පළමු තුන ආරමම්ණ උපනිස්සය වශයෙන් කියන ලදි. එහි පළමුව **සත්ත** කුසලය කුසලාදියට, එසේම අබ්‍යාකතය, අකුසලය අකුසලයටදැයි මෙසේ හත. දෙවනුව එක චක්ඛාදි අබ්‍යාකතය අකුසලයට. වස්තු අකුසලයට. ඉන්පසු දෙක අනන්තර උපනිස්සය වශයෙන් කියන ලදි. ඒවායෙහි ගණන ප්‍රකටමය. එයින් දෙක අනන්තර ප්‍රකෘති උපනිස්සය වශයෙන් කියන ලදි. එහි පළමුව ලෞකික කුසල චේතනා පච්චය භාවයෙන් ගතයුතුය. දෙවනුව ලෝකෝත්තර කුසලම.
පුරෙජාත මූලකයෙහි **ආරම්මණෙ තීණි** අබ්‍යාකතය කුසලාදියේ අධිපතියෙහි **එකං** අබ්‍යාකතය අකුසලයට. සෙස්සෙහි ද මෙම නයයි. මෙහි වනාහි ගැළපීම් සතකි. ඒවායෙහි පළමුවැන්න වස්තු ආරම්මණ වශයෙන් කියන ලදි. දෙවැන්න වස්තු වශයෙන්ම. තෙවැන්න ආරම්මණ වශයෙන්. සතර ආරම්මණ කාල වශයෙන්. පස්වැන්න ආරම්මණ අධිපති වශයෙන්. සවැන්න වස්තුවේ ආරම්මණාධිපති කාල වශයෙන්. සත්වැන්න චක්ඛු ආදි වශයෙන්.
පච්ඡාජාත මූලකයෙහි පච්චය විස්සක් නොයෙදේ. තුනක් යෙදේ. මෙහි එකක්ම ගැළපේ. එය කයෙහි කුසලාද වශයෙන් දතයුතුය. ආසේවන මූලකයෙහි ද එකක්ම ගැළපේ.
කම්ම මූලකයෙහි **අනන්තරෙ එකං** මාර්ග චේතනා වශයෙන් කියන ලදි. **අඤ්ඤමඤ්ඤෙ තීණි **මෙහි ප්‍රතිසන්ධියෙහි වස්තුවද ගතයුතුය. **උපනිස්සයෙ ද්වෙ** අනන්තර ප්‍රකෘති උපනිස්සය වශයෙන් යට කියන ලද නයින්ම දතයුතුය. මෙහි වනාහි ගැළපීම් එකොළොසකි. එහි පළමු දෙක ප්‍රකෘති උපනිස්සය අනන්තර උපනිස්සය විභාග වශයෙන් නා නා ක්‍ෂණික කර්ම වශයෙන් කියන ලදි. ඉන්පසුව සතර විපාක අවිපාකයෙන් ඒක ක්‍ෂණික කර්ම වශයෙන් කියන ලදි. එහි පළමුවැන්න අරූපය සමග චිත්ත සමුට්ඨාන රූපය ලබයි. දෙවැන්න අරූපය සමග වස්තුව. තෙවැන්න අරූපයම. සතරවැන්න චිත්ත සමුට්ඨාන රූපයම. ප්‍රතිසන්ධියෙහි වනාහි කටත්තා රූපයද ලැබේ. ඉන්පසු සවිපාක පහ යට කියන ලද නයින්ම. විපාක මූලකයෙහි ගැළපීම් පහකි. අර්ථ පැහැදිලිය.
ආහාර මූලකයෙහි හත ආදිය කියන ලදමය. මෙහි ගැළපීම් වනාහි තිස්හතරකි. ඒවායින් පළමුවැන්න විපාක සමානත්වයෙන් පහ කියන ලදි. එහි පළමු සතරද ආහාර ලබයි. දෙවැන්න අරූපාහාර තුන වේ. තෙවැන්න වස්තුවද පච්චයුප්පන්න වේ. ඉන්පසු පහ සවිපාක ගැළපීම්ය. ඒවා යට කියන ලද නයින්ම. ඉන්පසු ගැළපීම් චේතනාහාර වශයෙන් කියන ලදි. ඉන්පසුව නවය නිරාධිපති විඤ්ඤාණ ආහාර වශයෙන්. ඉන්පසුව සාධිපති විඤ්ඤාණ ආහාර වශයෙන් ගැළපීම් සිය කියන ලදි. එහි තුනක් විපාක සමානත්වයෙන් කියන ලදි. තුනක් විපාක වශයෙන්ම. එහි ලෞකික විපාක අභාවයෙන්ම වස්තු පිරිහෙයි.
ඉන්‍ද්‍රිය මූලකයෙහි **පුරෙජාත එකං** චක්ඛු ඉන්‍ද්‍රියාදි වශයෙන් අබ්‍යාකතයෙන් අබ්‍යාකතය. සෙසු දූමූලක යට කියන ලද නයින් ම දතයුතුය. මෙහි ගැළපීම් වනාහි සැත්තෑහයකි. එහි පළමුවැන්නෙහි සියළු ඉන්‍ද්‍රිය පච්චය අර්ථයෙන් ලබයි. දෙවැන්නෙහි රූප ජීවිතේන්‍ද්‍රිය පිරිහෙයි. එහි නිස්සය නොවේ. තෙවැන්නෙහි අරූප ඉන්‍ද්‍රිය රූපයන්ගේ. සිව්වැන්නේ චක්ඛු ආදිය චක්ඛු විඤ්ඤාණාදියට. ඉන්පසු ගැළපීම් නවය සහජාත අරූප ඉන්‍ද්‍රිය වශයෙන් කියන ලදි. ඉක්බිති නවය මාර්ග වූ ඉන්‍ද්‍රියන්ගේ වශයෙන්. ඉක්බිති නවය ධ්‍යානාංග වීමෙන්. ඉක්බිති නවය ධ්‍යාන මාර්ගව. ඉක්බිති නවය මතින්‍ද්‍රිය වශයෙන්ම. ඉක්බිති සාධිපති සය. ඉන්පසු විරිය වශයෙන් මාර්ග සම්ප්‍රයුක්ත සය. ඉක්බිති අමෝහ හේතු වශයෙන් නිරාධිපති නවය, සාධිපති සය. ඒ සියල්ලෙහි විපාක පච්චයෙන් නොයෙදීම් ද යෙදීමද යට කියන ලද නයින්ම දතයුතුය.
ඣාන මූලකයෙහි ද දුමූලකය යට කියන ලද නයින් දතයුතුය. මෙහි ගැළපීම් තිස්හයකි. ඒවායින් පළමු නවය ඉන්‍ද්‍රිය මාර්ග භාවය ස්පර්ශ නොකොට සාධාරණ ඣානාංග වශයෙන්ම කියන ලදි. චේතනා සතරෙහි නවය. ඒවායෙහි සතර සතර විපාක අවිපාක සාධාරණ අවසානයෙහි පහ පහ විපාකම. ඒවා යට කියන ලද නයින්ම.
මග්ග මූලකයෙහි ද දූමූලකය කියන ලද නයින් දතයුතුය. මෙහි ගැළපීම් පනස් හතකි. ඒවායින් පළමු නවය ඉන්‍ද්‍රිය ධ්‍යානභාවය ස්පර්ශ නොකොට සුද්ධිාක මග්ග වශයෙන්ම කියන ලදි. ඉක්බිති නවය ඉන්‍ද්‍රිය මග්ග වශයෙන්. ඉක්බිති නවය ධ්‍යාන වූ මාර්ග වශයෙන්. ඉක්බිති නවය ඉන්‍ද්‍රිය ධ්‍යාන මාර්ග වශයෙන්. ඉක්බිති සය සාධිපති මාර්ග හේතු වශයෙන්. එහි නවකවල පහ පහද ඡක්කයෙහි තුන තුන විපාක වේ. සෙස්ස සාධාරණය. ඒවා යට කියන ලදි.
සම්පයුත්ත මූලකයෙහි දුමූලකය පැහැදිලි අරුත් වේ. මෙහි ගැළපීම් දෙකක්මය. එහි එක්ක සාධාරණ වශයෙන්. එකක් විපාක වශයෙන් කියන ලදි.
විප්පයුත්ත මූලකයෙහි ද දූමූලක පැහැදිලි අරුත් වේ. මෙහි ගැළපීම් වනාහි තෙළෙසකි. **පඨමෙ පඤ්ච** කුසලය අබ්‍යාකතයට. අකුසලය එසේය. අබ්‍යාකතය තුනක්ද. මෙහි මේ විප්පයුත්තාදිය සහජාත ද වේ. පච්ඡාජාත පුරෙජාත ද වේ. දෙවැන්නේ පුරෙජාත සහජාතව. තෙවැන්නේ ඒවම අධිපති වශයෙන්. එහි කුසලය අබ්‍යාකතයට. එසේ අකුසලය. අබ්‍යාකතය වනාහි අබ්‍යාකතයට ද ආරම්මණාධිපති වශයෙන් අකුසලයටදැයි මෙසේ සතරකි. සිව්වැන්නේ **තීණි** යයි කුසලාදිය අබ්‍යාකතයට. මෙහි ඉන්‍ද්‍රිය වනාහි රූපද අරූපද වේ. පස්වැන්නේ පච්චය අරූපම. සවැන්නේ වස්තු වශයෙන් රූපම. සත්වැන්නේ කුසල අබ්‍යාකතවල විපස්සනා වශයෙන්. අකුසලයට ආශ්වාදන වශයෙන් වස්තුවම. අටවැන්නේ එම අකුසලයටම. නවවැන්නේ චක්ඛු ආදිය අබ්‍යාකතයට. දසවැන්නේ කුසලාදිය චිත්ත සමුට්ඨානවල. එකොළොස්වැන්නේ ප්‍රතිසන්ධියෙහි වස්තු ස්කන්ධවල. දොළොස්වැන්නේ ස්කන්ධ කටත්තා රූපවල. තෙළෙස්වැන්නේ ප්‍රතිසන්ධියෙහි ස්කන්ධ වස්තු වේ.
අත්‍ථි පච්චය මූලකයෙහි **උපනිස්සයෙ එකං** ආරම්මණ උපනිස්සය වශයෙන් අබ්‍යාකතය අකුසලයට. සෙසු දුමූලකය පැහැදිලිය. මෙහි ගැළපීම් වනාහි එකුන් තිසකි. ඒවායින් පළමුවැන්නේ අරූප වත්‍ථු ආරම්මණ මහාභූත ඉන්‍ද්‍රිය ආහාර වශයෙන් සහජාත පුරෙජාත පච්ඡාජාත පච්චය ලබයි. දෙවැන්නේ පච්ඡාජාත කබලීකාර ආහාර නොලබයි. පළමු දෙවන ගැළපීම්ම අධිපති සමග ඉහළ තතිය චතුත්‍ථ කරන ලදි. නැවත පළමුවන සතරෙන් ආහාරය සමග පස්වැන්න. රූප ඉන්‍ද්‍රිය සම සවැන්න. රූප අරූපි ඉන්‍ද්‍රිය සමග සත්වැන්න කරන ලදි. දෙවැන්නම හෝ ඉන්‍ද්‍රියන් සමග සත්වැන්න කරන ලදි. පළමු දෙවන විප්පයුත්ත පච්චය සමග අට නවය. ඒවායින් නවය අධිපති සමග දහවැන්න කරන ලදි. ඉක්බිති එකොළොස් වැන්නෙහි පච්චය වශයෙන් වස්තු පිරිහෙයි. දොළොස්වැන්නේ අරූප ධර්මම පච්චය වේ. තෙළෙස්වැන්නේ වස්තු ආරම්මණ. තුදුස්වැන්නේ වස්තුම. පසළොස්වැන්නේ ආරම්මණම. සොළොස්වැන්නේ වස්තුම ආරම්මණ වේ. සතළොස්වැන්නේ එයම ආරම්මණ අධිපති භාවයෙන් අටළොස් වැන්නේ එයම ආරම්මණ උපනිස්සය වශයෙන් එකුන් විස්සේ චක්ඛු ආදියම පච්චය වේ. මේ එකුන් විස්ස ප්‍රකීර්ණක ගැළපීම් නමි. සහජාත නොගෙන කියන ලදි. ඉන්පසු දහය සහජාත වශයෙන් කියන ලදි.
නත්‍ථි විගත මූලකවල අනන්තර සමනන්තර මූලකවල මෙන් උපනිස්සය ආසේවන කම්ම වශයෙන් ගැළපීම් තුනක්ම වේ. අවිගත මූලකය අත්‍ථි මූලකය හා සමාන වේ.
මේ ප්‍රශ්න වාරයෙහි යම් මේ ගැළපීම් කියන ලදි. ඒවා සියල්ලම දෙයාකාර වේ. ප්‍රකීර්ණ වශයෙන් සහ සහජාත වශයෙනි. එහි සියළුම ආරම්මණ මූලකාදීන්ගේ මුලින් සහජාතය නොගෙන කියන ලද්දේ ප්‍රකීර්ණක නම් වේ. ඒවා ආරම්මණ මූලකයෙහි පහක්ද. අධිපති මූලකයෙහි හයක් අනන්තර මූලකයෙහි තුනක්, සමනන්තර මූලකයෙහි ද එසේය. නිස්සය මූලකයෙහි දහසයක්, තුනක්, සමනන්තර මූලකයෙහි ද එසේය. නිස්සය මූලකයෙහි දහයක්, උපනිස්සය මූලකයෙහි හතක්, පුරෙජාත මූලකයෙහි හතක්. පච්ඡාජාත මූලකයෙහි එකක්. එසේම ආසෙවන මූලකයෙහි කම්ම මූලකයෙහි දෙකක්. ආහාර මූලකයෙහි එකක්. ඉන්‍ද්‍රිය මූලකයේ සතරක්. විප්පයුත්ත මූලකයෙහි නවයක්. අත්‍ථි මූලකයෙහි එකුන් විස්සක්. නත්‍ථි මූලකයෙහි තුනක්. විගත මූලකයෙහි එසේම අවිගත මූලකයෙහි එකුන් විස්සක්. සියල්ල එක්සිය තුනක් වේ. සහජාත නිස්සය භාවයෙන් මේ ප්‍රකීර්ණක යයි කියනු ලැබේ.
යම් සහජාත ලබයිද ඒවා සහජාත ගැළපීම් නමැයි කියනු ලැබේ. ඒවා ආරම්මණ මූලකයෙහි අනන්තර සමනන්තර උපනිස්සය පුරෙජාත, පච්ඡාජාත ආසේවන නත්‍ථි විගත මූළකවල නො ලැබේ. ඒ පච්චයෝ සහජාතයන්ගේ පච්චය නොවේ. සහජාතයන්ගේ යම්සේ නොවේද එසේ හේතු සහජාත අඤ්ඤමඤ්ඤ විපාක ඣාන මග්ග සම්පයුත්ත පච්චයන්ගේ අසහජාතයයි හේතු මූලකයෙහි සියල්ල සූවිසි ගැළපුම් සහජාත ගැලපුම්ම වේ. එසේ අධිපති මූලකයෙහි ද සූවිස්සකි. සහජාත මූලකයෙහි දහයකි. අඤ්ඤමඤ්ඤ මූලකයෙහි සයකි. නිස්සය මූලකයේ දහයකි. කම්ම මූලකයෙහි නවයකි. විපාක මූලකයෙහි පහකි. ආහාර මූලකයෙහි තිස්තුනකි. ඉන්‍ද්‍රිය මූලකයෙහි සැත්තෑ දෙකකි. ඣාන මූලකයෙහි තිස්හයකි. මග්ග මූලකයෙහි පනස් හතකි. සම්පයුත්ත මූලකයෙහි දෙකකි. විප්පයුත්ත මූලකයෙහි සතරකි. අත්‍ථි මූලකයෙහි දහයකි. අවිගත මූලකයෙහි දහයකැයි සියල්ල තුන්සිය දොළොසක් වේ. මෙසේ පෙර එකසිය තුනද මේ තුන්සිය දොළහද සියල්ල හාරසිය පහළොවක් පඤ්හවාරයේ ආවේය. ඒවායෙහි යම් පච්චය ධර්මයක් නම් වශයෙන් ප්‍රකට නොවී පෙනේ. ඒවාද හේතු මූලකාදීන්ගේ නයේ මූල විපාක අවිපාක සමානත්වයෙන් කියන ලද ගැළපීම්වල දැක්විය යුතුය. හේතු දොළොසෙහි ද අරමුණු හයද, අධිපති හතර, ආහාර හතර ඉන්‍ද්‍රිය විස්ස ඣානංග සත, මාර්ගාංග දොළොසදැයි මේ පච්චය ධර්ම නම් වේ. ඒවායින් යම් ධර්මයක් ඒකාන්තයෙන් කුසලය. ඒකාන්තයෙන්ම අකුසලය. ඒකාන්තයෙන් කුසල විපාකය. ඒකාන්තයෙන්ම අකුසල විපාකය. ඒකාන්තයෙන් විපාකය. ඒකාන්තයෙන් අවිපාකය. ඒ ඒවා මනාව සලකා එහි යමක් විපාකද ඒවා විපාක ගැළපීම්වල යමක් අවිපාකද ඒවා අවිපාකවල ගැළපීම්වල සුදුසු පරිදි යෙදිය යුතුය.
දැන් පච්චනීය වේ. එහි යම්සේ පටිච්ච වාරාදියෙහි ‘අකුසල ධර්ම නිසා අකුසල ධර්මය උපදී. හේතු පච්චය නොවේ’ යනාදි නයින් ලැබෙන ප්‍රශ්න ලැබෙන පච්චයන්ගේ වශයෙන් ස්වරූපයෙන්ම විස්තර කරන ලදි. මෙසේ විස්තර නොකොට එක් ලක්‍ෂණයකින් සංක්‍ෂේප වශයෙන් දැක්වීමට ධම්ම සංගණියෙහි **කුසලො ධම්මො කුසලස්ස ධම්මස්ස ආරම්මණ පච්චයෙන පච්චයො **යනාදි නයින් අනුලෝම වශයෙන් කුසලාදීන්ගේ පච්චය උපුටන ලදි. ඒ පච්චයෝද සමූහ වශයෙනි. එක එක පච්චය වශයෙන් නොවේ. එහෙයින් යමක් යම්තැන සමූහ වශයෙන් දක්වන ලදද ඒවාද බෙදා දතයුතුය. මේ සියළු සූවිසි පච්චයෝ පච්චය අටක සංග්‍රහ වේ. කුමන අටකද? ආරම්මණයෙහි, සහජාතයෙහි, උපනිස්සයෙහි, පුරෙජාතයෙහි, පච්ඡාජාතයෙහි, කම්මයෙහි, ආහාරයෙහි, ඉන්‍ද්‍රියෙහි. කෙසේද? මේ පච්චය අට හැර සෙසු සොළොසෙහි හේතු පච්චය, අඤ්ඤමඤ්ඤ, විපාක, ඣාන, මග්ග, සම්පයුත්ත පච්චය යයි මේ පච්චය හය ඒකාන්තයෙන් සහජාත වී සහජාතයන්ගේම පච්චය භාවයෙන් සහජාත පච්චයෙහි සංග්‍රහ වේ. අනන්තර පච්චය, සමනන්තර, ආසේවන, නත්‍ති විගත පච්චයො යයි මේ පහ වනාහි ඉපදී නිරුද්ධව තමාගේ අනතුරුව උපදිනු ලබන්නේම පච්චය භාවයෙන් අනන්තර උපනිස්සය ලක්‍ෂණයෙන් උපනිස්සයෙහි සංග්‍රහ වේ. නිස්සය පච්චය, සහජාත පුරෙජාත භේදයෙන් ද්විධ වේ. එහි සහජාත නිස්සය සහජාතයෙන්ම නිස්සය පච්චයභාවයෙන් සහජාත පච්චයෙහි සංග්‍රහ වේ. පුරෙජාත නිස්සය පුරෙජාත පච්චයෙහි සංග්‍රහ වේ.
අධිපති පච්චය ද සහජාත අධිපති ආරම්මණ අධිපති වශයෙන් ද්විධය. එහි සහජාතාධිපති සහජාතයන්ගේම අධිපතිභාවයෙන් සහජාත පච්චයෙහි සංග්‍රහ වේ. ආරම්මණාධිපති ආරම්මණ උපනිස්සය වේයයි ආරම්මණ උපනිස්සය ලක්‍ෂණයෙන් උපනිස්සය පච්චයේ සංග්‍රහ වේ. විප්පයුත්ත පච්චය සහජාත පුරෙජාත පච්ඡාජාත භේදයෙන් ත්‍රිවිධ වේ. එහි සහජාත විප්පයුත්ත සහජාතයන්ගේම විප්පයුත්ත පච්චයභාවයෙන් සහජාත පච්චයේ සංග්‍රහ වේ. පුරෙජාත විප්පයුත්ත පෙර ඉපදී පසුව උපදින්නට පච්චයභාවයෙන් පුරෙජාතයෙහි සංග්‍රහ විය. පච්ඡාජාත විප්පයුත්ත පසුව ඉපදී පෙර උපන් අයට උපස්ථම්භන වශයෙන් පච්චයභාවයෙන් පච්ඡාජාත පච්චයෙහි සංග්‍රහ වේ. අත්‍ථි පච්චය අවිගත පච්චය සහජාත පුරෙජාත පච්ඡාජාත ආහාර ඉන්‍ද්‍රියන්ගේ ද අත්‍ථි අවිගතවලද එක එකේ වශයෙන් භේද හයකින් සිටියේය. එහි සහජාත අත්‍ථි අවිගත සහජාතයන්ගේම අත්‍ථි අවිගත පච්චයභාවයෙන් සහජාත පච්චයෙහි සංග්‍රහ වේ. පුරෙජාත පෙර ඉපදී පසුව උපදිනු ලබන්නන්ට පච්චයභාවයෙන් පුරෙජාත පච්චයෙහි සංග්‍රහ වේ. පච්ඡාජාත පසුව ඉපදී පෙර උපන්නාට උපස්ථම්භන වශයෙන් පච්චයභාවයෙන් පච්ඡාජාත පච්චයෙහි සංග්‍රහ වේ. ආහාර කබලීකාර ආහාර පච්චයෙහි සංග්‍රහ වේ. ඉන්‍ද්‍රිය රූප ජීවිතේන්‍ද්‍රිය පච්චයෙහි සංග්‍රහ වේ. මෙසේ මේ සොළොස් පච්චය මේ පච්චය අටෙහි සංග්‍රහ වේයයි දතයුතුය.
මේ පච්චය අටේ අන්‍යොන්‍ය සංග්‍රහ ද ඇත්තේය. මුලින් දැක්වූ ආරම්මණ පච්චය අධිපති අනධිපති භේදයෙන් ද්විධය. එහි අධිපති වූ ආරම්මණ උපනිස්සය ලක්‍ෂණයෙන් උපනිස්සයෙහි සංග්‍රහ වේ. අනධිපති සුද්ධ ආරම්මණ පච්චය වේ. කම්ම පච්චය ද සහජාත නා නා ක්‍ෂණික වශයෙන් ද්විධ වේ. තම සහජාතයන්ගේම කම්ම පච්චයභාවයෙන් සහජාතයෙහි ම සංග්‍රහ වේ. නා නා ක්‍ෂණික කම්මය බලවත් දුබල වශයෙන් ද්විධය. එහි බලවත් කර්මය විපාක ධර්මයන්ගේ උපනිස්සයව පච්චය වේයයි උපනිස්සය පච්චයෙහි සංග්‍රහ වේ. බලවත් රූපයන්ගේ දුබල වූ අරූපයන්ගේ නා නා ක්‍ෂණික කම්ම පච්චයෙන්ම පච්චය වේ. ආහාර පච්චයද රූප අරූප වශයෙන් ද්විධය. එහි අරූපාහාරය තම සහජාතයන්ගේ ම පච්චය වේ යයි සහජාත පච්චයෙහි සංග්‍රහ වේ. රූපාහාරය සහජාත පුරෙජාත පච්ඡාජාතයන්ගේ පච්චය නොවේ. තමාගේ වනාහි උප්පාද ක්‍ෂණය ඉක්මවා ඨිතියට පැමිණ ආහාර පච්චයභාවය සාදන්නේ යයි ආහාර පච්චය වේ. ඉන්‍ද්‍රිය පච්චය ද රූප අරූප වශයෙන් ද්විධය. අරූප ඉන්‍ද්‍රිය පච්චය තම සහජාතයන්ගේම ඉන්‍ද්‍රිය පච්චයභාවය සාදන්නේ යයි සහජාතයෙහිම සංග්‍රහ වේ. රූප ඉන්‍ද්‍රිය පච්චය වනාහි අජ්ඣත්ත බාහිර භේදයෙන් ද්විවිධය. එහි අජ්ඣත්ත ඉන්‍ද්‍රිය පච්චය පෙර ඉපදී පසුව උපදිනු ලබන්නන්ට සසම්ප්‍රයුත්ත ධර්මයන්ගේ චක්ඛු විඤ්ඤාණාදියට ඉන්‍ද්‍රිය පච්චය වේ යයි පුරෙජාතයෙහි ම සංග්‍රහ වේ. බාහිර ඉන්‍ද්‍රිය පච්චය නම් රූප ජීවිතේන්‍ද්‍රිය වේ. එහි සහජාතයන්ගේ පච්චය වේ යයි අනුපාලන මාත්‍ර වශයෙන් ම වේ. ජනක වශයෙන් නොවේ. ඉන්‍ද්‍රිය පච්චය වේ. මෙසේ මේ පච්චය අට ඔවුනොවුන් කෙරෙහි සංග්‍රහයට යයි. මේ පච්චය අටෙහි අවසේස සොළොසෙහිම එ්වායේම අට අන්‍යොන්‍ය වශයෙන් සංග්‍රහ නය.
දැන් මේ පච්චය අටේ එක එකෙහි සූවිසි පච්චයවල යමක් යමක් සංග්‍රහයට යයිද ඒ ඒවා දතයුතුය. එහි අටේ සියල්ලට පළමුව ආරම්මණ පච්චයෙහි ආරම්මණ පච්චයම සංග්‍රහයට යයි. සෙසු තෙවිස්ස නොවේ. දෙවැන්නෙහි සහජාත පච්චයෙහි හේතු පච්චය, සහජාතාධිපති පච්චය, සහජාත පච්චය, අඤ්ඤමඤ්ඤ පච්චය, සහජාත නිස්සය පච්චය, සහජාත ඉන්‍ද්‍රිය පච්චය, ඣාන පච්චය, මග්ග පච්චය, සම්පයුත්ත පච්චය, සහජාත විප්පයුත්ත පච්චය, සහජාත අත්‍ථිපච්චය, සහජාත විගත පච්චය යයි මේ පසළොස් පච්චය සංග්‍රහ වේ. තෙවැන්නෙහි උපනිස්සය පච්චයෙහි අධිපති වූ ආරම්මණ පච්චය, ආරම්මණ වූ අධිපති පච්චය, අනන්තර, සමනන්තර, උපනිස්සය, ආසෙවන පච්චයා නා නා ක්‍ෂණික බලවත් කම්ම පච්චය, නත්‍ථි පච්චය, විගත පච්චය යයි මේ පච්චය නවය සංග්‍රහ වේ. සිව්වැන්නෙහි පුරෙජාත පච්චයෙහි පුරෙජාත නිස්සය පච්චය, පුරෙජාත ඉන්‍ද්‍රිය පච්චය, පුරෙජාත විප්පයුත්ත පච්චය, පුරෙජාත අත්‍ථි පච්චය, පුරෙජාත විගත පච්චය යයි මේ පච්චය හය සංග්‍රහ වේ. පස්වැන්නෙහි පච්ඡාජාත පච්චයෙහි පච්ඡාජාත පච්චය, පච්ඡාජාත විප්පයුත්ත පච්චය, පච්ඡාජාත අත්‍ථි පච්චය, පච්ඡාජාත විගත පච්චය යයි මේ පච්චය සතර සංග්‍රහ වේ. සවැන්නේ කම්ම පච්චයෙහි නා නා ක්‍ෂණික කම්ම පච්චයම සංග්‍රහ වේ. සත්වැන්නෙහි ආහාර පච්චයෙහි කබලීකාර ආහාර වශයෙන් ම ආහාර පච්චය, ආහාර අත්‍ථි පච්චය, ආහාර අවිගත පච්චය යයි මේ පච්චය තුන සංග්‍රහ වේ. අටවැන්නෙහි ඉන්‍ද්‍රිය පච්චයෙහි රූප ජීවිතේන්‍ද්‍රිය පච්චය, ඉන්‍ද්‍රිය අත්‍ථි පච්චය, ඉන්‍ද්‍රිය විගත පච්චය යයි මේ පච්චය තුන සංග්‍රහ වේ. මෙසේ මේ පච්චය අටේ එක එකෙහි මේ මේ පච්චය සංග්‍රහ වීයයි දැන යමක් යම්තැනක සංග්‍රහවීද ඒවා එහි ගණනින් ගන්නා ලදැයි දතයුතුය.
මෙසේ සියළු පච්චය සංග්‍රහ වූ මේ පච්චය අට වශයෙන් එකුන් පනස් ප්‍රශ්නවල මේ පච්චනීයෙහි **කුසලො ධම්මා කුසලස්ස ධම්මස්ස ආරම්මණ පච්චයෙන පච්චයො** යනාදිය මේ පසළොස් ප්‍රශ්න උපුටා විසඳන ලදි. එහි කුසලය කුසලයට, කුසලය අකුසලයට, කුසලය අබ්‍යාකතයට, කුසලය කුසල අබ්‍යාකතයට යයි කුසලාදික සතර ප්‍රශ්න. එසේම අකුසලාදික. අබ්‍යාකතය වනාහි අබ්‍යාකතයට, අබ්‍යාකතය කුසලයට, අබ්‍යාකතය අකුසලයටදැයි අබ්‍යාකතාදිකය තුනකි. කුසලයද අබ්‍යාකතය අකුසලයටදැයි අබ්‍යාකතාදිකය තුනකි. කුසලයද අබ්‍යාකතයද කුසලයට, එසේම අබ්‍යාකතයට, අකුසලය ද අබ්‍යාකතයද අකුසලයට, එසේ අබ්‍යාකතයටදැයි දූමූලක ඒක අවසානයේ සතරක් වේ. ඒවායෙහි පළමු ප්‍රශ්නයෙහි යමකින් විය යුතුද ඒ සියල්ල සංග්‍රහකොට පච්චය තුන කියන ලදි. දෙවන දෙක, තෙවන පහ, සිව්වන එක, නවවන හත, දහවන තුන, එකොළොස්වන තුන, දොළොස්වන දෙක, තෙළෙස්වන සතර, තුදුස්වන දෙක, පසළොස්වන සතර, ඒවා සහජාත පච්චයෙන් යයි නොකියා සහජාත පච්ඡාජාත යයි කියන ලදි. එහි කාරණය පසුව කියමු.
සමාස වහයෙන් එක, දෙක, තුන, හතර, පහ, හත යයි හයේම පච්චය පරිච්ඡේද වේ. මේ ප්‍රශ්න වාරය පච්චනීයෙහි උත්කෘෂ්ඨ වශයෙන් ප්‍රශ්න පරිච්ඡේද මෙන්ම ඒ ඒ පච්චයන් සංග්‍රහ කොට දක්වන ලද පච්චය පරිච්ඡේදයද, හේතු පච්චය නොවේ යයි යනාදියෙහි වනාහි සූවිසි පච්චය පච්චනීවල එක් පච්චනීයේ ද මෙයින් උඩ ප්‍රශ්න හෝ පච්චය හෝ නොලැබේ. යට ලැබේ. එහෙයින් මේ ප්‍රශ්නවල **කුසලො ධම්මො** කුසලස්ස ච අබ්‍යාකතස්ස ච ධම්මස්ස’ කුසල ධර්මය කුසලයට ද අබ්‍යාකත ධර්මයට ද සහජාත පච්චයෙන් පච්චය වේ යයි මෙසේ එක් පච්චයක් ආවේය. ඒ පච්චයෙහි ප්‍රතික්‍ෂේපයෙන් ඒ ප්‍රශ්න පිරිහේ. යම් ප්‍රශ්නයක ‘කුසල ධර්මය අකුසල ධර්මයට ආරම්මණ පච්චයෙන් පච්චය වේ. උපනිස්ස පච්චයෙන් පච්චය වේයයි මෙසේ පච්චය දෙකක් ආවේය. එහි ‘නාරම්මණ පච්චය’ යයි මෙසේ එක් පච්චයක් ප්‍රතික්‍ෂෙප කළද ඉතිරිය පච්චය වශයෙන් ඒ ප්‍රශ්නය ලබයි. ඒ පච්චය දෙකෙහි ප්‍රතික්‍ෂේප කළ කල්හි ඒ වාරය නවතී. මෙසේ යම් ප්‍රශ්නවල තුන සතර පහ හත හෝ ලබයි. ඒවා හැර ප්‍රතික්‍ෂේප කළ පච්චයන් අවසේසයන්ගේ වශයෙන් ඒ ප්‍රශ්න ලබයි. සියළු පච්චයවල ප්‍රතික්‍ෂේප කළ සියළු වාර නවතී. මෙයම මෙහි ලක්‍ෂණයයි. මේ ලක්‍ෂණයෙන් මුල පටන් ඒ ඒ ප්‍රශ්නවල හකුළුවා කියන ලද නයවල ප්‍රභේද ද ඒ ඒ පච්චනීයෙහි ඒ ඒ ප්‍රශ්නයන්ගේ පිරිහීමද දතයුතුය.
එහි විස්තර කථාව මෙසේය. පළමු ප්‍රශ්නයෙහි පච්චය තුනකින් එකුන් විසි පච්චයන් දක්වන ලදි. කෙසේද? කුසලය කුසලයට පුරෙජාත පච්ඡාජාත විපාක විප්පයුත්ත පච්චය නොවේ. සෙසු විසි පච්චය වේ. ඒවායින් ආරම්මණ පච්චය තනිව. සහජාතයෙහි වනාහි සර්ව සංග්‍රාහික වශයෙන් පසළොස් පච්චය සංග්‍රහ වේයයි කියන ලදි. ඒවායින් හේතු පච්චයෙහි ප්‍රතික්‍ෂේප තුදුස වන්නේය. කුසලය වනාහි කුසලයට විපාක පච්ච නොවේ. විප්පයුත්ත පච්චය නොවේ. ඒ දෙක ඉවත්කර සෙසු දොළොස සඳහා සහජාත පච්චයෙන් පච්චය වේ යයි කියන ලදි. උපනිස්සය පච්චයෙහි ද සබ්බ සංගාහික වශයෙන් පච්චය නවයක් සංග්‍රහ වේයයි කියන ලදි. ඒවායින් අධිපතිභූත ආරම්මණ පච්චය ආරම්මණ භූත අධිපති පච්චය ආරම්මණ උපනිස්සය වශයෙන් උපනිස්සයේම පිවිසියේය. කුසලය වනාහි කුසලයට නා නා ක්‍ෂණික කම්ම පච්චය නොවේ යයි එය ඉවත්කර සෙසු හය සඳහා උපනිස්සය පච්චයෙන් පච්චය වේයයි කියන ලදි. මෙසේ පළමුවන ප්‍රශ්නයෙහි පච්චය තුනකින් එකුන් විසි පච්චය දක්වන ලදැයි දතයුතුය. ඒවායින් මේ හේතුපච්චනීයෙහි **කුසලො ධම්මො කුසලස්ස ධම්මස්ස න හෙතු පච්චයෙන පච්චයො** ‘දන් දී සිල් සමාදන් වී පෙහෙවස් කම් කොට එය නැවත සිහිකරයි. පෙර පිරිසිදුව පුරුදු කරන ලදැයි ප්‍රතික්‍ෂේප කරයි’ මේ ආදියෙන් ආරම්මණ පච්චයාදියෙහි කියන ලද නයින්ම උපුටා පෙළෙහි දැක්විය යුතුය.
ආරම්මණ පච්චයෙහි වනාහි ප්‍රතික්‍ෂේප කළ එහි විස්තර හැර හේතුපච්චය විස්තර බහා එයම පෙළ දැක්විය යුතුය. සෙසු පච්චය ප්‍රතික්‍ෂේපවල ද මෙම නයම වේ. එහි වනාහි පච්චය ප්‍රතික්‍ෂේප කළ කල්හි යම් වාරයක් පිරිහේද එය පසුව කියමු.
දෙවන ප්‍රශ්නයෙහි වනාහි පච්චය දෙකකින් පච්චය තුනක් දක්වන ලදි. කෙසේද? කුසලය අකුසලයට අනන්තරාදි වශයෙන් පච්ච නොවේ. එහෙයින් ඒවා ඉවත්කර ආරම්මණ උපනිස්සය වශයෙන් ආරම්මණාධිපතිද සංග්‍රහ කරන ලදි. ප්‍රකෘති උපනිස්සය සඳහා උපනිස්සය පච්චයෙන් පච්චය වේ යයි කියන ලදි. එහෙයින් සුද්ධ ආරම්මණ පච්චය ආරම්මණාධිපති වශයෙන් අධිපති පච්චය උපනිස්සය පච්චය යයි දෙවන ප්‍රශ්නයෙහි පච්චය දෙකකින් මේ පච්චය තුන දක්වන ලදැයි දතයුතුය.
තුන්වන ප්‍රශ්නයෙහි වනාහි පච්චය පහකින් පච්චය අටළොසක් දක්වන ලදි. කෙසේද? කුසලය අබ්‍යාකතයට අඤ්ඤමඤ්ඤ පුරෙජාත ආසේවන විපාක සම්පයුත්තවලින්ම පච්චය නොවේ. සෙසු එකුන් විස්සෙන් වේ. ඒවායින් ආරම්මණ පච්චය තනිව. යම්හෙයකින් වනාහි කුසලය අබ්‍යාකතයට අඤ්ඤමඤ්ඤ විපාක සම්පයුත්ත වශයෙන් පච්චය නොවේ. හේතු පච්චය ප්‍රතික්‍ෂිප්තය. කම්ම පච්චය වෙන්ව ගන්නා ලදි. එහෙයින් මේ පහ ඉවත්කර සහජාතයෙන් පච්චය දහයක් දක්වන ලදි. උපනිස්සයෙන් යට කියන ලද සය ආසේවන හැර සෙසු පහ පච්ඡාජාතය තනිව, එසේ සහජාත නා නා ක්‍ෂණික වශයෙන් ධම්ම පච්චය දෙක ද මෙසේ තුන්වන ප්‍රශ්නයෙහි පච්චය පහකින් මේ අටළොස් පච්චය දක්වන ලදි.
සිව්වන ප්‍රශ්නයෙහි එක් පච්චයකින් වනාහි දහයක් කෙසේද? කුසලය කුසල අබ්‍යාකතයට සහජාතයෙහි කියන ලද පසළොසෙහි අඤ්ඤමඤ්ඤ විපාක සම්පයුත්ත විප්පයුත්තවලින් පච්චය නොවේ. හේතු පච්චය ප්‍රතික්‍ෂිපතය. මෙසේ මේ පහ ඉවත්කර සෙසු දහය මෙහි එක් පච්චයකින් දක්වන ලදැයි දතයුතුය.
මේ කුසලාදික සතරෙහි යම්සේද එසේ අකුසලාදික ප්‍රශ්න සතරෙහි ඒ ඒ පච්චයවලින් ඒ ඒ පච්චය දක්වන ලදැයි දතයුතුය.
ඉක්බිති අබ්‍යාකතාදි ප්‍රශ්න තුනේ පළමුවන ප්‍රශ්නයෙහි පච්චය සතකින් පච්චය විසිතුනක් දක්වන ලදි. කෙසේද? අබ්‍යාකතයට සූවිසි පච්චයවලින් පච්චය වේ. හේතු පච්චය ප්‍රතික්‍ෂේප කළ කල්හි තෙවිස්සක් වේ. ඒවායින් ආරම්මණ පච්චය තනිව. යම්හෙයකින් මෙහි සහජාත නොවූවන්ගේ ද සංග්‍රහණය පිණිස ආහාර ඉන්‍ද්‍රිය පච්චය වෙනම ගන්නා ලදි. එහෙයින් මේ තුන ඉවත්කර සහජාතයෙන් පච්චය දොළොසක් දක්වන ලදි. උපනිස්සයෙන් යට කියන ලද සය. පුරේජාත එකක්ව. එසේ පච්ඡාජාත ආහාර ඉන්‍ද්‍රිය පච්චය යයි මෙසේ මෙහි පච්චය සතකින් මේ තෙවිසි පච්චය දක්වන ලදැයි දතයුතුය. දෙවැන්නෙහි පච්චය තුනකින් පච්චය දොළොසක් දක්වන ලදි. කෙසේද? ආරම්මණ පච්චය එකකි. උපනිස්සයෙන් වනාහි ආරම්මණ උපනිස්සය වශයෙන් ආරම්මණාධිපති අනන්තර සමනන්තර නත්‍ථි විගත උපනිස්සය පච්චයයි හය දක්වන ලදි. පුරෙජාතයෙන් පුරේජාත නිස්සය විප්පයුත්ත අත්‍ථි අවිගත පහ යයි මෙසේ පච්චය තුනකින් මේ දොළොස් පච්චය දක්වන ලදැයි දතයුතුය. තුන්වැන්නෙහි ද මෙම නයම වේ.
ඉන්පසුව දුක මූලකයන්ගේ ප්‍රශ්න සතරේ පළමුවන ප්‍රශ්නයෙහි ‘සහජාත පච්චයෙන් පුරෙජාත පච්චයෙන්’ යයි නොකියා ‘සහජාත පුරෙජාත’ යයි දෙකක් කියන ලද බැවින් නිස්සය අත්‍ථි අවිගත වශයෙන් පච්චය තුනක් දක්වන ලදි. කුසල ඛන්‍ධ වස්තුව සමග එක්වීමෙන් කුසලයේ පච්චයභාවය සිදුකරමින් කිසියම් සහජාතද, සහජාත පච්චය වනාහි නොවේ. වස්තු මිශ්‍ර බැවිනි. එහෙයින් ඒ සහජාතයන්ගේ නිස්සය අත්‍ථි අවිගතයන්ගේ වශයෙන් සහජාත යයි කියන ලදි. වස්තුවද මෙම නයම වේ. එයද කිසියම් පුරෙජාත, ඛන්‍ධ මිශ්‍ර බැවින් වනාහි පුරෙජාත පච්චය නොවේ. කෙවල වූ පුරෙජාත නිස්සයාදීන්ගේ වශයෙන් පුරෙජාත යයි කියන ලදි.
දෙවන ප්‍රශ්නයෙහි ‘සහජාත පච්ඡාජාත ආහාර ඉන්‍ද්‍රිය’ යයි කියන ලද සතරින් ද සහජාත නිස්සය අත්‍ථි අවිගත වශයෙන් පච්චය සතර දක්වන ලදි. මේ වාරයෙහි සහජාත පච්චය ලැබේ. පච්ඡාජාත පච්චයාදිය නො ලැබේ. පච්ඡාජාතයන්ගේ වනාහි ආහාර ඉන්‍ද්‍රිය සංඛ්‍යාත අත්‍ථි අවිගත වශයෙන් මෙය කියන ලදි. කුසල ඛන්‍ධ අබ්‍යාකතද මහාභූත උපාදා රූපයන්ගේ සහජාත පච්චයෙන් නිස්සය පච්චයෙන් අත්‍ථි අවිගත පච්චයවලින් සතරාකාර පච්චය වේ. පච්ඡාජාත වනාහි කුසල ඒ භූත සමග ඒවායේම උපාදා රූපයන්ගේ අත්‍ථි අවිගත වශයෙන් පච්චය වේ. කබලීකාර ආහාරයද පච්ඡාජාත කුසලය සමග පුරේජාත කයේ අත්‍ථි අවිගත වශයෙන්ම පච්චය වේ. රූප ජීවිතේන්‍ද්‍රිය ද පච්ඡාජාත කුසලය සමග කටත්තා රූපයන්ගේ අත්‍ථි අවිගත පච්චයෙන්ම පච්චය වේ. මෙසේ මෙම සතරාකාර පච්චයභාවය සඳහා ‘සහජාත පච්ඡාජාත ආහාර ඉන්‍ද්‍රියං’ යයි මෙය කියන ලදි. මෙහි පච්ඡාජාත ආහාර ඉන්‍ද්‍රිය පච්චය වනාහි නො ලැබේමය. පසුව අකුසල මිශ්‍ර ප්‍රශ්න දෙකේ ද මෙම නය වේ. මෙසේ මෙහි ඒ ඒ ප්‍රශ්නවල සංක්‍ෂේප කොට කියන ලද පච්චයන්ගේ ප්‍රභේද දතයුතුය. ඒ ඒ පච්චයෙහි ඒ ඒ ප්‍රශ්නවල පරිහානිය අපරිහානිය පසුව ප්‍රකට කරන්නෙමි.
දැන් ‘එතෙ කුසලො ධම්මො කුසලස්ස ධම්මස්ස’ යනාදිය අනුලෝම වශයෙන් පසළොස් වාරයක් දක්වන ලදි. යම්සේ පච්චනීයෙහි ද මේවාමය. මෙයින් උඩ නොවේ. පහළ නොවේ. එහෙයින් යම් යම් පච්චයට පච්චනීයෙහි යම් යම් වාර ලබාද ඒ ඒවා මුල පටන් ගණන වශයෙන් දැක්වීමට **න හෙතුයා පත්තරසා** යනාදිය අරඹන ලදි.
එහි ‘න හෙතුයා සියල්ල ද යම්සේ දක්වන ලද පච්චයන්ගේ වශයෙන් පසළොස ලබයි. නාරම්මණ සහජාතයෙහි හේතුපච්චය පිවිසේ. ඒ ඒ වාරයෙහි සුද්ධ ආරම්මණ පච්චය පිරිහෙයි. සෙසු පච්චය වශයෙන් ඒ වාර විසඳුම් ලයි. නාරම්මණයෙහි යම්සේද මෙසේ සෙසු ඒවායෙහිද සහජාතයෙහි හේතුපච්චය පිවිසෙයි. ඒ ඒ වාරයේ ද න උපනිස්සයේ අනන්තර යයි මෙසේ පච්චනීයෙන් සිටියේ පච්චය පිරිහෙයි. අවසේස පච්චය වශයෙන් ඒ ඒ වාර විසඳුම් ලබයි. න සහජාතයෙහි කුසල ධර්මය කුසලයට ද අබ්‍යාකතයට ද, අකුසල ධර්මය අකුසලයට ද අබ්‍යාකතයටද කුසලද අබ්‍යාකතද ධම්ම කුසලයට ද අකුසලද අබ්‍යාකතද ධම්ම අකුසලයටදැයි මේ වාර සතර පිරිහෙයි. මේවායේ පළමු දෙක සහජාත පච්චයෙන් පච්චය වේ යයි එකොළොස් පච්චයන් ගේ වශයෙන් එකම පච්චය සංග්‍රහ කියන ලදි. ඒවා එහි ප්‍රතික්‍ෂිප්ත වූ කල අන්‍ය ආකාරයකින් විසඳුම් නො ලබයි. අවසාන දෙකෙහි නිස්සය අත්‍ථි අවිගත පච්චය සඳහා ‘සහජාතං පුරෙජාතං’ යයි කියන ලදි. ඒවා සහජාතය ප්‍රතික්‍ෂේප කළ කල්හි අවසේස හේතු ආදියේ ද පුරෙජාතයන්ගේ ද නිස්සය අත්‍ථ අවිගතයන්ගේ වශයෙන් විසඳුම් නොලබයි. මේ වාර සතරද පිරිහෙයි. අවසේසයන්ගේ වශයෙන් එකොළොස කියන ලදි.
එහි හේතු ප්‍රතික්‍ෂේප කළා සේ සෙසු අධිපති ආදීන්ගේ වශයෙන් ඒ වාර ලදි. මෙසේ සහජාතය ප්‍රතික්‍ෂේප කළ කල්හි අවසේස හේතු ආදීන්ගේ වශයෙන් කුමක් නිසා නොලබාද? වෙනම බැවිනි. හේතු ආදිය සහජාතයන්ගේ ඒකදේස පමණකින් සප්පදේසය. එහෙයින් ඒවා ප්‍රතික්‍ෂේප කළ කල්හි අන්‍යයන්ගේ වශයෙන් ඒ වාර ලබයි. සහජාතය වනාහි වෙනම සියළු හේතු ආදිය ගනී, එහෙයින් එය ප්‍රතික්‍ෂේප කළවිට ඒ සියල්ල ප්‍රතික්‍ෂේප කළා වේ. අසහජාත හේතු පච්චය ආදිය නම් නැත. මෙසේ සහජාතයේ වෙනම බැවින් එය ප්‍රතික්‍ෂේප වූ විට සියළු ඒ වාර දෙකම නොලැබේ. **සහජාතං පුරෙජාතං** විසඳූ වාරවල කිසිම සහජාත පච්චයෙක් නැත. යම්සේ මෙහි සහජාත මෙන් අරූප ස්කන්ධ නිස්සය අත්‍ථි අවිගත වශයෙන් පච්චය වේ. සහජාතය ප්‍රතික්‍ෂේප වූ විට ඒකාන්තයෙන් සහජාත නිස්සය අත්‍ථි අවිගත ප්‍රතික්‍ෂේප වේ. එහෙයින් එය ප්‍රතික්‍ෂේප කළ බැවින් ඒ වාරද නොලැබේ. මෙසේ මෙහි මේ වාර සතර සියළු ආකාරයෙන් පිරිහේ. අවසේසයන්ගේ වශයෙන් එකොළොස කියන ලදි.
අඤඤ්මඤ්ඤ නිස්සය න සම්පයුත්තයෙහිද ඒ වාරම පිරිහේ. කුමක් හෙයින්ද, සහජාත ගත් බැවිනි. අරූප සහජාත පච්චය යම්සේ වෙන් වූ සතර අරූප ස්කන්ධ ගනී. එසේ අඤ්ඤමඤ්ඤ නිස්සය සම්පයුත්ත ද සහජාත ගතික බැවින් මේවායේ ද ප්‍රතික්‍ෂේප වූ බැවින් ඒ වාර නොලබයි. එයින් කියන ලදි. **න අඤ්ඤමඤ්ඤ එකාදස, න නිස්සයෙ එකාදස, න සම්පයුත්තෙ එකාදස**
මේ කිසිවක් අවිසේසයෙන් කුසලාදි භේද සතර ස්කන්ධයන්ගේ සංගාහක බැවින් සහජාතගතික වේ. කුසලය කුසලාබ්‍යාකතයට සහජාත පච්චය හැර අන් ආකාරයකින් පච්චය නොවේ. එහෙයින් එය ප්‍රතික්‍ෂේප වූ විට ඒ වාරය පිරිහේ. කුසලය වනාහි කුසලාබ්‍යාකතයේ අඤ්ඤමඤ්ඤ පච්චය නොවේ. එය ප්‍රතික්‍ෂෙප වූ විට ඒ වාරය කුමක් නිසා පිරිහේද? අඤ්ඤමඤ්ඤ පච්චය ධර්ම වශයෙන් පැවති ස්වභාවයෙන්. කුසලා බ්‍යාකතා කුසලයට සහජාත පච්චය යම්සේ නොවේද. සහජාත ධම්ම වශයෙන් නිස්සයාදි පච්චයවලින් පැවති ස්වභාවය නිසා ඒ වාරය පිරිහේ. **න අඤ්ඤමඤ්ඤ පච්චයෙන පච්චයො **පදයේ මේ අර්ථය යම් ධර්මයක් අඤඤ්මඤ්ඤ පච්චයේ සංග්‍රහ වීද ඒවායින් පච්චය නොවේ. කුසලයද කුසලාබ්‍යාකතවල සහජාතාදි වශයෙන් පච්චය වන්නේ අඤ්ඤමඤ්ඤ පච්චය ධර්මයේම පච්චය වේ. එහෙයින් එය ප්‍රතික්‍ෂේප වූ විට ඒ වාරය පිරිහේ. ඒ වාරය යම්සේද, එසේ සෙසු තුන යයි ඒ වාර සතරද පිරිහේ.
**න නිස්සයෙ ඒකාදස** මෙහිද යම්සේ ඒ වාරවල ඒකාන්තයෙන් සහජාත පච්චය ධර්මයම නිස්සය වූ, එහෙයින් නිස්සය ප්‍රතික්‍ෂේප වූ විට පිරිහේ. **න පුරෙජාත තෙරස** සහජාත පුරෙජාතං යයි කියන ලද විසඳුමේ දූමූලකයෙහි දෙක ඉවත්කර තෙළෙස, යම්සේ ඒ සහජාතය ප්‍රතික්‍ෂේප වූ විට පුරෙජාතයේම නිස්සය අත්‍ථි අවිගතයන්ගේ වශයෙන් විසඳුම් නොලැබේ. එසේ පුරේජාතයේ ද ප්‍රතික්‍ෂේප වූ විට සහජාතයේම නිස්සය අත්‍ථි අවිගතයන්ගේ වශයෙන් විසඳුම නොලැබේ. එහෙයින් ඒවා ඉවත්කර තෙළෙස යයි දතයුතුය.
**න පච්ඡාජාතෙ පන්තරස** මෙහි ‘පච්ඡාජාත පච්චයෙන පච්චයො’ යයි හෝ ‘සහජාතං පච්ඡාජාතං ආහාර ඉන්‍ද්‍රියං’ හෝ ආ තැන්වල පච්ඡාජාත හැර අවසේස වශයෙන් ඒවා ප්‍රශ්න ලබයි. එහෙයින් පසළොසම කියන ලදි. න කම්මෙ යනාදියෙහි යම්සේ කම්ම විපාක ආහාර ඉන්‍ද්‍රිය ඣාන මග්ග ද කුසලාදි භේද සතර ස්කන්ධයන්ගේ ඒකදේසයක්ම, එහෙයින් ඒ ධර්ම හැර අවසේස ධර්ම වශයෙන් සහජාත ධර්මය පච්චය වේ. එක ප්‍රශ්න විසඳුමක් නො පිරිහේ. **න සම්පයුත්තෙ එකාදස** යම්හෙයකින් ඒ වාර සතරෙහි සම්පයුත්ත ධම්ම සහජාතාදි පච්චයෙන් පච්චය වේ. එහෙයින් සම්පයුත්ත පච්චය ප්‍රතික්‍ෂේපයෙන් ඒ වාරම පිරිහේ යයි දතයුතුය. **න විප්පයුත්තෙ නවා** දූ මූලක ඒක අවසාන සතර, ඒක මූලක දුකාවසාන දෙකදැයි මේ වාර හය ඒකාන්තයෙන් විප්පයුත්ත පච්චය ධර්මයෙහි යුක්තය. ඒවා ‘සහජාතාදි වශයෙන් පච්චය වේ. එහෙයින් විප්පයුත්ත ප්‍රතික්‍ෂේප වීමෙන් ඒ සියල්ල පිරිහේ යයි නවයම ලැබේ. එයින් කියන ලදි. ‘න විප්පයුත්තෙ නවා’ නො අත්‍ථිනො අවිගතවලද ඒවාම දතයුතුය. ඒකාන්තයෙන් ඒ වාර අත්‍ති අවිගත පච්චය ධම්ම දතයුත්තය. එහෙයින් ඒවා ඒවායේ ප්‍රතික්‍ෂේපයෙන් පිරිහේ. යමක් ලබාද ඒවායෙහි ආරම්මණ වශයෙන් හෝ අනන්තරාදි වශයෙන් හෝ විසඳීම් කළයුතුය. සහජාත පුරෙජාත පච්ඡාජාත ආහාර ඉන්‍ද්‍රිය භේදයෙන් පහේ අත්‍ථි අවිගතයන්ගේ විප්පයුත්ත ධර්මයන්ගේ වශයෙන් හෝ නොකළ යුතුය.
මෙසේ පච්චනීයෙහි ලැබූ වාරයේ ගණන දක්වා දැන් දූමූලකාදි වශයෙන් පච්චය ගණන දැක්වීමට **න හෙතු පච්චයා නාරම්මණෙ පත්තරසා** යනාදිය අරඹන ලදි. එහි නහෙතු මූලක දුකවල අතිරේක ගණන අඩු ගණන සමග යෙදීමෙන් අඩු ගණනම වේ.
තිමූලකයෙහි **න උපනිස්සයෙ තෙරස** යයි කුසලය ‘අකුසලයට අකුසලය කුසලට’ යයි වාර දෙක පිරිහෙයි. කුමක් නිසාද? නාරම්මණය සමග න උපනිස්සය ගැටුණු බැවිනි. ආරම්මණ වශයෙන් උපනිස්සය වශයෙන් ද මේවායේ පවතී. ඒ දෙක ද ප්‍රතික්‍ෂිප්තය. ආරම්මණාධිපති ද ආරම්මණා උපනිස්සය ගැනීමෙන් ගන්නා ලද්දේ වේ.
ස මූලකයෙහි ද **න උපනිස්සයෙ තෙරසා** ඒ තෙළෙසම. සත් මූලකයෙහි වනාහි න උපනිස්සයෙ සත්ත න සහජාතය සමග ගැටුණු බැවින් එහි පිරිහුණු සතර සමග කුසලය කුසලයට, කුසලය අකුසලයට අකුසලය අකුසල කුසලයට යයි මේ අනන්ත රූපනිස්සය ප්‍රකෘති උපනිස්සය වශයෙන් පවතින සතරයයි අට පිරිහේ. එහෙයින් අවසේසයන්ගේ වශයෙන් සතයයි කියන ලදි. **න පුරෙජාතෙ එකාදස** ඒ එකොළොසෙහි සහජාත පච්ඡාජාත ආහාර ඉන්‍ද්‍රිය යයි ලැබූ විසඳුම්වල දූ මූලකයෙහි අබ්‍යාකත කෙළවර වාර දෙක ඉවත්කර ඒවායින් සහජාත ප්‍රතික්‍ෂේප වූ කල්හිද පච්ඡාජාත වශයෙන් නොපිරිහිණ. සහජාතය සමග පච්ඡාජාත ප්‍රතික්‍ෂේප වූ කල පිරිහේ යයි සෙස්සන්ගේ වශයෙන් නවයයි කියන ලදි. අට මූලකයෙහි **න නිස්සයෙ එකාදස** සියල්ල යට කියන ලද්දට සමානය. නව මූලකයෙහි **න උපනිස්සයෙ පඤ්ච** කුසලාදිය අබ්‍යාකත අන්තකොට ඇති දුමූලක අබ්‍යාකත අන්ත දෙකදැයි පහ. ඒවායෙහි නා නා ක්‍ෂණික කම්ම ආහාර රූප ජීවිතේන්‍ද්‍රිය පච්ඡාජාත ධර්ම වශයෙන් විසඳුම දතයුතුය.
දස මූලකයෙහි **න පුරෙජාත පඤ්ච** යනාදියෙහි ද ඒවාමය. **න පච්ඡාජාතෙ තීණි** පච්ඡාජාත වශයෙන් ලබමින් දූමූලක අබ්‍යාකත කෙළවර දෙක හැර අවසේස. න විප්පයුත්තයෙහි ද ඒ තුනම. නො අත්‍ථියෙහි දෙකයයි නා නා ක්‍ෂණික කම්ම වශයෙන් කුසලයද අකුසලයද කටත්තා රූපයට. මෙහි විපාකය වනාහි න උපනිස්සය සමග ගැටුණු බැවින් නොලැබේ. එකොළොස් වන මූලකයෙහි යට කියන ලද සමාන ගණන වේ. දොළොස්වන මූලකයෙහි **න කම්මෙ එකං** අබ්‍යාකතයෙන් අබ්‍යාකතය. එහිද ආහාර ඉන්‍ද්‍රිය වශයෙන් විසඳුම දතයුතුය. තෙළෙස් මූලකාදියෙහි ද සියළු තැන **එකං** යයි ආ තැන මෙයම ගතයුතුය. ඉන්‍ද්‍රිය වශයෙන් විසඳුම දතයුතුය. න ඉන්‍ද්‍රිය ආහාර වශයෙන්. තුදුස් මූලකාදියෙහි න කම්ම සමග ගැටුණු බැවින් නො අත්‍ථි අවිගත නොලැබේ යයි කියන ලදි. **න හාර පච්චයා න ඣාන පච්චයා** න ඉන්‍ද්‍රිය ඉවත්කර කියන ලදි. එහෙයින් එහි ඉන්‍ද්‍රිය වශයෙන් එක යයි දතයුතුය. **නවිපාක පච්චයා න ඉන්‍ද්‍රිය පච්චයා** නාහාරය ඉවත්කර කියන ලදි. එහෙයින් එහි ආහාර වශයෙන් එක යයි දතයුතුය. මේ පච්චනීය දෙකෙහි සිටි ගණන නම් නැත. එහෙයින් එක යයි නොදක්වන ලදි.
නාරම්මණ මූලකාදියෙහි ද තෙළෙස එකොළොස නවය යයි සියළු දුකවල මූල ගණන සතරම වේ. තිකාදියෙහි වනාහි බුහු පස සමායෝගයෙහි ඉති හත පහ තුන දෙක එක යයි පිරිසිඳින ගණනින් විසඳුම් ලබාමය. ඒවායින් යම් පච්චයවල සමායෝගයෙහි යම් යම් ලබයිද ඒ ඒවා යට කියන ලද නයින් මනාව සලකා ඉදිරිය යුතුය. සියළු චේතනාරම්මණ මූලකාදියෙහි නාරම්මණ පද ඉක්මවමින් හේතුපදය සමග පළමුව බැඳුණු චක්ඛු ආදිය කරන ලදි. යම්හෙයකින් වනාහි නහේතු මූලකයෙහි කියන ලද සමානවම වේද එහෙයින් විස්තර වශයෙන් නොදක්වා සංක්‍ෂේප කොට දක්වන ලදි. එහි යම්සේ නහෙතු මූලකයෙහි නාරම්මණ නඋපනිස්සය වෙනම පසළොස්වන වාරයෙහි ලබන්නේද සමායෝගයෙහි තෙළෙස ලැබීය. මෙසේ සියළු තැන තෙළෙසම ලබයි. යම්සේ නාරම්මණ සහජාත සමග න උපනිස්සයෙහි සත්වර වේද මෙසේ න උපනිස්සය නාරම්මණ සමග න සහජාතයෙහි සත.
**න නිස්සය පච්චයා නඋපනිස්සය පච්චයා න පච්ඡාජාතෙ තීණි කුසලාදිය **අබ්‍යාකත අන්ත. ඒවායින් කටත්තා රූපද ආහාර සමුට්ඨානයද පච්චය උප්පන්නයද.
නාහාර න ඉන්‍ද්‍රිය මූලක චතුක්කවල න කම්මය සමග නොගැටුණු බැවින් නහෙතු මූලකයෙහි මෙන් ඒකාන්තයෙන් ලබයි. න ඉන්‍ද්‍රිය මූලකයෙහි න උපනිස්සයෙහි ද න පුරෙජාතයෙහි ද නාහාරය හැර තුන යයි කළයුතුය. න ඉන්‍ද්‍රිය පච්චයෙන් මේ පච්චය දෙක ගටා නඉන්‍ද්‍රිය පච්චය.........න උපනිස්ස පච්චය නාහාරයෙහි තුන, න ඉන්‍ද්‍රිය පච්චය.......න පුරෙජාත පච්චය නාහාරයෙහි තුන යයි මෙසේ මේ පච්චය සමග නාහාර පච්චයෙහිද ගණන කළයුතුය යන අර්ථයයි. එහි **තීණි** යයි කුසලාදියම අබ්‍යාකතයට. එහි කුසල අකුසල කටත්තා රූපයන්ගේ පුරෙජාතයේ ද කයට පච්ඡාජාත පච්චයෙන්. අබ්‍යාකත වනාහි චිත්ත චෛතසික පච්ඡාජාත පච්චයෙන්ම යයි මේවායේ වශයෙන් විසඳුම් තුන දතයුතුය. පසුව වනාහි න පච්ඡාජාතය සමග ගැටුණු බැවින් නාහාරයෙහි කෙ යයි කියන ලදි. එහි කටත්තා රූප වශයෙන් කුසලය අබ්‍යාකතයට, එසේ අකුසලයයි මෙපමණක්ම ලබයි. ආහාරයේ ප්‍රතික්‍ෂෙප කළ බැවින් කබලීකාර ආහාරය අත්‍ථි අවිගත වශයෙන් ද පච්චයභාවය නොලබයි.
න විප්පයුත්ත මූලකයේ චතු මූලකයෙහි **න උපනිස්සයෙ පඤ්ච** කුසලය සහජාත කුසලයට කුසලය කටත්තාරූප සංඛයාත අබ්‍යාකතයට අකුසලය සහජාත අකුසලයට එසේ කටත්තා රූප සංඛ්‍යාත අබ්‍යාකතයට, අබ්‍යාකතය සහජාත අබ්‍යාකතයටදැයි මෙසේ පහ. **න විප්පයුත්ත පච්චයා..... න උපනිස්සයෙ තීණි** යයි යට කියන ලද නයින්ම කුසලාදි තුන අබ්‍යාකතයට.
**නො අත්‍ථි පච්චයා නහෙතුයා නවා **න හෙතු පච්චය නො අත්‍ථිය කියන ලද නවයම සියල්ලද ඒකමූලික ඒක අවසාන අනන්තර ප්‍රකෘති උපනිස්සය වශයෙන් ලබයි. නාරම්මණෙ නවා ඒවාම නාරම්මණයෙහි සිට න උපනිස්සයෙහි දෙක කළයුතුය. **යාව නිස්සයම්පි** නො අත්‍ථි මූලක නයෙහි නො අත්‍ථි පච්චය නහෙතු පච්චය නාරම්මණ පච්චය යයි මෙසේ චක්‍රබන්ධ ගණයෙන් නාරම්මණ පච්චයෙහි සිට මේ තුනෙන් මෙයින් පසු නාධිපති ආදියෙහි එක්තරා එකකින් හෝ සමග නිස්සය පච්චය දක්වා පැමිණේද එතෙක් සිට න උපනිස්සයෙහි දෙක විසඳීම කළයුතුයයි යන අර්ථය වේ.
මෙසේ ලක්‍ෂණ හැර නැවත නාරම්මණයේ සිට නිස්සය දක්වා පච්චය සතක් ගෙන **න උපනිස්සයෙ ද්වෙ** යයි කීහ. එහි නො අත්‍ථි පච්චය නහෙතු පච්චය නාරම්මණ පච්චය න උපනිස්සයෙහි දෙක, ‘නො අත්‍ථි පච්චය නහෙතු නාරම්මණාධිපති පච්චය න උපනිස්සයෙන් දෙක’ යයි. මෙසේ නාරම්මණයෙන් පෙර පසුව නිස්සය අවසානයෙහි සියළු පද සමග යෙදීම කළයුතුය. **ද්වෙ** යයි මෙහි කුසලය අබ්‍යාකතයට, අකුසලය අබ්‍යාකතයටදැයි නා නා ක්‍ෂණික කම්ම වශයෙන් කටත්තා රූපයට පච්චය වශයෙන් දතයුතුය. නඋපනිස්සය පදය සමග න පුරෙජාතාදියෙහි සියළු තැන දෙක, මෙහි කම්ම පච්චය වනාහි නොගන්නා ලදි. එය ගත් කල ඒවාර කැඩේ. විසඳුමම නො ලැබේ. මෙසේ යමකින් යමකින් සිට යමකින් යමකට සැසඳීමෙන් යමක් ලබයිද යමක් පිරිහෙයිද ඒ සියල්ල මනාව සලකා සියළු පච්චනීයෙහි ගණන ඉදිරිය යුතුය.
අනුලෝම පච්චනීයෙහි ‘හේතුවෙහි සහ අරමුණෙහි නවය’ මෙසේ අනුලෝමයෙහි ‘නහෙතුවෙහි පසළොස නාරම්මණයෙහි පසළොස’ යයි මෙසේ පච්චනීයෙහි ලැබූ පච්චය ගණන්වල යම් පච්චයක් අනුලෝම වශයෙන් සිටීද එහි අනුලෝමයෙහි ලැබූ වාර සමග යම් පච්චනීයෙන් සිටි පච්චනීයේ ලැබූ වාරවල සමාන වාර ඒවායේ වශයෙන් ගණන දතයුතුය. අනුලෝමයෙහි හේතු පච්චයේ හේතුවෙහි සත යයි වාර හතක් ලබන ලදි. පච්චනීයෙහි නාරම්මණ පච්චයෙහි නාරම්මණයෙහි පසළොස යයි පසළොස ලැබීය. ඒවායින් හේතුවෙහි සත යයි කියන ලද ඒවා සමග නාරම්මණයෙහි කියන ලද පසළොසෙහි කුසලය කුසලයට අබ්‍යාකතයට කුසලාබ්‍යාකතයට අකුසලය අකුසලයට අබ්‍යාකතයට අකුසලාබ්‍යාකතයට අබ්‍යාකතය අබ්‍යාකතයටදැයි මේ සත හා සමානය. ඒවා සඳහා **හෙතුපච්චයා නාරම්මණ සත්තාති වුත්තං නාධිපතියා සත්තනි** යනාදියෙහි ද මෙම නයම වේ.
න සහජාතයට වනාහි හේතු පච්චයේ අභාවයෙන් න සහජාතයෙහි එකක්වත් නොලැබේ. එහෙයින් එය සමග යෙදීම නොකළේය. න අඤ්ඤමඤ්ඤ කුසලාදි තුන රූපාබ්‍යාකතයට ලැබේ. ඒවා සඳහා තීණක යයි කියන ලදි. න සම්පයුත්තයෙහිද එසේය. න විප්පයුත්තයෙහි වනාහි කුසලය කුසලයට අකුසලය අකුසලයට, අබ්‍යාකතය අබ්‍යාකතයටද අරූප ධර්ම වශයෙන් තුන දතයුතුය. න හිස්සයට අත්‍ථයට අවිගත නාසහජාත මෙන් නොලැබේ යයි ඒවා සමග යෙදීම නො කළේය. මෙසේ මෙහි සත තුන දෙක ගණන වේ. ඒවායේ වශයෙන් අඩු ගණන සමග අතිරේක ගණනේ ද ගණන පිරිහෙළා පච්චය ගැටීම්වල ගණන දතයුතුය.
එහි **හෙතු සහජාත නිස්සය අත්‍ථි අවිගතංති නාරම්මණෙ සත්ත** යයි ‘කුසල ධර්මය කුසල ධර්මයට හේතු පච්චයෙන් පච්චය වේ. නාරම්මණ පච්චයෙන් පච්චය වේ. කුසල හේතු සම්පයුත්ත ස්කන්ධයන්ට හේතු පච්චයෙන් පච්චය වේ. සහජාත නිස්සය අත්‍ථි අවිගත පච්චයෙන් පච්චය වේ. නාරම්මණ පච්චයෙන් පච්චය වේ’ යයි මෙම නයින් සත් වාරයෙහි ඉදිරිය යුතුය. **නාධිපතියා සත්ත** යනාදියෙහි ද මෙම නයම වේ. දෙවන ගැටුමෙහි අඤ්ඤමඤ්ඤයට න සම්පයුත්ත හැර පිවිසි බව සෙසු තුන යයි කියන ලදි. න සම්පයුත්තයෙහි වනාහි අඤ්ඤමඤ්ඤ විප්පයුත්තය ප්‍රතිසන්ධි නම් රූපය සඳහා **එකං **යයි කියන ලදි. මෙහි අඤ්ඤමඤ්ඤ පච්චයද අනුලෝම ගැටුමෙහි පිවිසි බැවින් පච්චනීයෙන් නොලබයි. එහෙයින් න අඤ්ඤමඤ්ඤෙ යයි නො කියන ලදි. මෙහි යම්සේ ද මෙසේ සෙසු ගැටුම්වලද පිවිසි පච්චය පච්චනීයෙන් නොලබයි නොකියන ලදි. තෙවන ගැටුමෙහි සම්පයුත්තයට පිවිසි බැවින් සියලු තැන තුනම වේ. සිව්වන ගැටුමෙහි විප්පයුත්තයට පිවිසි බැවින් කුසලාදි තුන චිත්ත සමුට්ඨාන රූපයට. පහේ විපාකයට පිවිසි බැවින් සියළු තැන එක අබ්‍යාකතයෙන් අබ්‍යාකතය. මෙයින් පසුවද විපාක සම්පයුත්තවල මෙම නයම වේ.
**හෙතු සහජාත නිස්සය ඉන්‍ද්‍රිය මග්ග අත්‍ථි අවිගතන්ති නාරම්මණෙ චත්තාරි** කුසලය කුසලයට, අබ්‍යාකතයට, කුසලාබ්‍යාකතයට, අබ්‍යාකතය අබ්‍යාකතයට යන මේවායේ වශයෙන් දතයුතුය. සෙස්සෙහි ද මෙම නය වේ. මෙම උපායෙන් සියළු ගැටුම්වල ලැබීම් වශයෙන් ගණන දතයුතුය. සියළුම චේතනා මේ අනුලෝම පච්චනීයෙහි සහජාත වශයෙන් ද ප්‍රකීර්ණක වශයෙන්ද ගැටුම් හාරසිය පසළොසක් කියන ලදි. ඒවායෙහි ඒ ඒ ගැටුමෙහි යමක් අනුලෝම වශයෙන් පච්චය සිටියේ ද ඒවායේ එකකුදු පච්චනීයෙන් නොලබයි. හේතු මූලකයෙහිද පළමු ගැටුමේ අනුලෝමයෙන් පච්චය පහක් සිටි බැවින් පච්චනීයෙන් එකුන් විසි පච්චය ආවේය. මෙසේ සෙස්සෙහි ද අනුලෝමයෙන් සිටි අවසේසා පච්චනීයෙන් ආවේය. මෙහි අනුලෝමයෙන් බොහෝ සිටිකල්හි පච්චනීයෙන් එක එකම ආවේයයි දතයුතුය. හේතු මූලකයෙහි යම්සේද ආරම්මණ මූලක ආදියෙහිද එසේම සියළු මේ විධාන යථානුරූපව දතයුතුය.
පච්චනීයානුලෝමයෙහි ද ‘හේතුවෙහි සහ අරමුණෙහි නවය’ යයි මෙසේ අනුලෝමයෙහි ‘න හේතුවේ පසළොස, නාරම්මණයෙහි පසළොස’ යයි මෙසේ පච්චනීයෙහි ද පච්චයවල ලැබූ ගණන්වල යමක් පච්චනීයෙහි සිටියේද එය පච්චනීයෙන් ලැබූ වාරවල යමෙක් අනුලෝමයෙන් සිටි විට අනුලෝමයෙන් ලැබූ වාරවලින් සමාන වාර වේ. ඒවායේ වශයෙන් ගණන දතයුතුය. පච්චනීයෙහි නහෙතු පච්චයෙහි න හේතුවේ සතළොස යයි පසළොස්වාර ලැබීය. අනුලෝමයෙහි ආරම්මණ පච්චයෙහි ආරම්මණයෙහි නවය යයි නව වාර ලැබීය. එහි යමෙක් නහෙතුවේ පසළොස කියන ලදි. ඒවායෙහි යමෙක් නව වාර ආරම්මණයෙහි කියන ලද බැවින් නවයෙන් සමාන වේ. ඒවායේ වශයෙන් ගණන දතයුතුය. එහි යමෙක් ආරම්මණයෙහි නවය කියන ලද්දේද එයින් හේතුවෙන් කියන ලද පසළොසෙහි කුසලය කුසලය අකුසල අබ්‍යාකතවලට, අකුසලය අකුසල කුසල අබ්‍යාකතවලට, අබ්‍යාකතය අබ්‍යාකත කුසල අකුසලවලට යයි මේ නවයෙන් සමානය. ඒවා සඳහා න හෙතුයා ආරම්මණෙ නවා යයි කියන ලදි. අධිපතියා දසා ආදියෙහි ද මෙම නය වේ. ආරම්මණාදියෙහි අනුලෝම ගණනින් යම් වාර කියන ලදද, න හෙතු පච්චය සමග සැසඳීමෙන් ද ඒ සියල්ල ලැබේ යයි දතයුතුය. ‘කුසල ධම්මය කුසල ධම්මයට නහෙතු පච්චයෙන් පච්චය වේ. ආරම්මණ පච්චයෙන් පච්චය වේ. දන් දී සිල් සමාදන් වී පෙහෙවස් රැක එය ප්‍රත්‍යවේක්‍ෂා කරයි. පෙර යහපත් පුරුදු ප්‍රත්‍යවේක්‍ෂා කෙරේ යයි මේ උපායෙන් ඒවායේ පෙළ ඉදිරිය යුතුය.
**න හෙතු පච්චය අධිපතියා දස** මෙහි වීමංසාධිපති හැර සෙසු අධිපති වශයෙන් අනුලෝම විභංගයෙහි ආ වාර ඉදිරිය යුතුය. මෙසේ මෙහි නවය, දහය, හත, තුන, තෙළෙස, එක යයි ගණන සයකි. ඒවායේ වශයෙන් අඩුතම ගණන සමග අතිරේක ගණනේ ද ගණන අඩුකර නහේතු මූලකාදි නයේ තිමූලකාදියේ සියළු සසැඳීම්වල ගණන දතයුතුය. මෙය සාධාරණ ලක්‍ෂණය. මෙය සියළු සැසඳීම්වල නොවේ. යම් පච්චය සමග යම් පච්චයවල සැසඳීමේ යම් වාර විරුද්ධ වේද, ඒවා ඉවත්කර අවසේසයන්ගේ වශයෙන් මෙහි ගණන දතයුතුය.
**න හෙතු පච්චයා නාරම්මණ පච්චයා අධිපති පච්චයා සත්ත** මෙහි කුසලය අකුසලයට, අබ්‍යාකතය කුසලයට අකුසලයට යයි මේ ආරම්මණාධිපති වශයෙන් ලබන තුන්වාරය විරුද්ධ වේ. කවර හෙයින්ද? නාරම්මණ පච්චය යයි කියන ලද බැවිනි. එහෙයින් ඒවා ඉවත්කර මෙහි සහජාතාධිපති නයෙන් කුසලයට කුසලයට, අබ්‍යාකතයට, කුසලබ්‍යාකතයට, අකුසලය අකුසලයට, අබ්‍යාකතයට, අකුසලාබ්‍යාකතයට, අබ්‍යාකතය අබ්‍යාකතයට යයි සත්වාරය දතයුතුය. ඒවා ද නහෙතු පච්චයා යයි වචනයෙන් වීමංසාධිපති හැර සෙසු අධිපතීන්ගේ වශයෙන්. මෙසේ සියළු තැන ඌනතර ගණන පච්චය වශයෙන් ද අවිරුද්ධ ගණන වශයෙන්ද ගණන දතයුතුය.
යම් පච්චයවල යම් පච්චය පච්චනීය වශයෙන් සිටිවිට අනුලෝම වශයෙන් නොසිටී. ඒවා දතයුතුය. කෙසේද? අනන්තරය පච්චනීය වශයෙන් නොසිටී. සහජාතය පච්චනීය වශයෙන් සිටිවිට හෙතු අඤ්ඤමඤ්ඤ විපාක ඣාන මග්ග සම්පයුත්ත අනුලෝම වශයෙන් නොසිටී, නිස්සය පච්චනීය වශයෙන් සිටිවිට වත්‍ථු පුරෙජාත අනුලෝම වශයෙන් නොසිටී. ආහාරය හෝ ඉන්‍ද්‍රිය හෝ පච්චනීය වශයෙන් සිටිවිට හේතු අඤ්ඤමඤ්ඤ විපාක ඣාන මග්ග සම්පයුත්ත අනුලෝම වශයෙන් නොසිටී, ආරම්මණය වනාහි පච්චනීය වශයෙන් සිටිවිට අධිපති උපනිස්සය අනුලෝම වශයෙන් නොසිටී. ආරම්මණාධිපති ආරම්මණූපනිස්සය වනාහි නොලබයි. මෙම උපායෙන් සියළු තැන යමක් ලබයිද යමක් නො ලබයිද එය දැන ලැබීම් වශයෙන් වාර ඉදිරිය යුතුය.
එහි සියළු තිමූලකාදියෙහි අනන්තරයෙහි සත ආදියෙහි දුක මූලකයෙහි ලැබූ වාරම වේ. සත් මූලකාදියෙහි වනාහි **න සහජාත පච්චයා නිස්සයෙ තීණි** පුරෙජාත වශයෙන් වත්‍ථු නිස්සයෙහි තුන වේ. කම්මයෙහි දෙක නා නා ක්‍ෂණික වශයෙනි. ආහාරයෙහි එක, කබලීකාර ආහාර වශයෙනි. ඉන්‍ද්‍රියෙහි එක, රූප ඉන්‍ද්‍රිය සය වශයෙනි. ක්‍රමයෙන් ගොස්, **විප්පයුත්තෙ තීණි** කුසලාදියේ අබ්‍යාකත කෙළවර පච්ඡාජාත වශයෙනි. **අත්‍ථි අවිගතෙසු පඤ්ච** ඒවා මෙන්ම තුන, කුසලා බ්‍යාකත අබ්‍යාකතයට, අකුසල අබ්‍යාකතය අබ්‍යාකතයටදැයි මේ දෙක, පච්ඡාජාත ආහාර ඉන්‍ද්‍රිය වශයෙනි. පච්ඡාජාත පච්චයෙන් පච්චනීය භාවයේ සිට **අත්‍ථි අවිගතෙසු එකං** අබ්‍යාකතය අබ්‍යාකතයට. ආහාර ඉන්‍ද්‍රිය වශයෙනි. නාහාර ගත්කල නඉන්‍ද්‍රිය පච්චය ගතයුතුය. න ඉන්‍ද්‍රිය ගත්කල එසේ ආහාර පච්චය, කවර හෙයින්ද? දෙක එකක් වශයෙන් ගත්කල ගිණිය යුතු වාර අභාවයෙන්, ඣාන මග්ගාදියෙහි ද පච්චනීය වශයෙන් සිටි කල ආහාරයෙන් හෝ ඉන්‍ද්‍රියෙන් හෝ එක අනුලෝමයක් නොකොට අවසානයෙහි ඉන්‍ද්‍රියෙ එකං, අත්‍ථියා එකං, අවිගතෙ එකං, ආහාරෙ එකං, අවිගතෙ එකං යයි කියන ලදි. මෙහි සෙස්ස පැහැදිලි අරුත් වේ.
නාරම්මණ මූලකාදියෙහි න අඤ්ඤමඤ්ඤ මූලකයෙහි **න අඤ්ඤමඤ්ඤ පච්චයා හෙතුයා තීණි **අකුසලාදිය චිත්ත සමුට්ඨානයන්ගේ. **අධිපතියා අට්ඨ** අධිපති කියන ලද දහයෙහි කුසලය කුසල අබ්‍යාකතයට, අකුසලය අකුසල අබ්‍යාකතයටදැයි දෙක ඉවත්කර සෙසු අට. **සහජාතෙ පඤ්ච** හේතුවෙහි කියන ලද තුන සමග කුසලයද අබ්‍යාකතයද අබ්‍යාකතයට, අකුසලයද අබ්‍යාකතයද අකුසල අබ්‍යාකතයටදැයි මේ දෙක. **නිස්සයෙ සත්ත** ඒ පහ සමග අබ්‍යාකතය කුසලයට, අබ්‍යාකතය අකුසලයටදැයි මේ දෙක වස්තු වශයෙන්. **කම්මෙ තීණි** හේතුවෙහි කියන ලදමය. සෙසු තිකයෙහි ද මෙම නයම වේ. **අධිපතියා තීණි** යට කියන ලද වේ.
නාහාර මූලකයෙහි **අඤ්ඤමඤ්ඤෙ තීණි** ආහාර හැර සෙසු චෛතසික වශයෙන් දතයුතුය. යට යම්සේද එසේම මෙහි ද නාහාර නඉන්‍ද්‍රියවල එක එක ගන්නා ලදි. දෙක එකක් වශයෙන් නොවේ.
**න සම්පයුත්ත පච්චයා හෙතුයා තීණි** යයි යට න අඤ්ඤමඤ්ඤයෙහි කියන ලදි. **අධිපතියා අට්ඨ** යට කියන ලදි. න විප්පයුත්ත මූලකයෙහි කුසල ආදි චේතනා සහජාත කුසලාදියේ නානා ක්‍ෂණික කුසල අකුසල චේතනා විපාකවල කම්ම සමුට්ඨාන රූපයේ යයි මෙසේ පහ. ආහාර ඉන්‍ද්‍රියවල තුන සහජාත සමානය. ඣාන මග්ග ආදියෙහි තුන හේතු හා සමානය.
නො අත්‍ථි මූලකයෙහි යම්හෙයින් හේතු නො අත්‍ථි නම් නොවේ. නියම වශයෙන් අත්‍ථිමය. එය නොගෙන **නාරම්මණො නවා** කියන ලදි. හේතු යම්සේ ද අන්‍ය වූද අත්‍ථි පච්චය ලක්‍ෂණ යුක්ත වූයේ මෙහි අනුලෝම වශයෙන් නො සිටී. **කම්මෙ ද්වෙ** මෙය වනාහි නානා ක්‍ෂණික කම්ම වශයෙන් කියන ලදි. පච්චනීය වශයෙන් සියල්ල ලබයි. යමක් වනාහි අනුලෝම වශයෙන් ලැබෙන්නේ ද නොගෙන එයින් පෙර පච්චය පච්චනීය වශයෙන් ගනියි. එය පසුව යෙදීම ලබයි. එහෙයින්ම මෙහි [missing trans] “නො අත්‍ථි පච්චයා..... නො අවිගත පච්චයා උපනිස්සයෙ නව” මෙහිද එම නයමය. මෙය වනාහි ප්‍රකෘති උපනිස්ස වශයෙන් කියන ලදි. මෙම උපායෙන් සියළු තැන ලැබෙන නොලැබෙන පෙර කියන ලද පසුව කියන ලද්ද ද දතයුතුය.
2. වේදනාත්තික වර්ණනාව
වේදනා ත්‍රිකයෙහි වේදනා තුන රූප නිවන යයි මේ ධම්ම නොලබයි. එහෙයින් **එකං ඛන්‍ධං පටිච්ච ද්වෙ ඛන්‍ධා** යනාදිය කියන ලදි. **පටිසන්‍ධික්ඛණෙ සුඛාය** **වෙදනාය** සහේතුක ප්‍රතිසන්ධි වශයෙන් කියන ලදි. දුක්ඛ වේදනාව ප්‍රතිසන්ධියෙහි නොලබා යයි දෙවන වාරයෙහි ප්‍රතිසන්ධි ග්‍රහණය නොකරන ලදි. තුන්වන වාරයෙහි **පටිසන්‍ධික්ඛණෙ** සහේතුක ප්‍රතිසන්ධි වශයෙන් කියන ලදි. මෙහි සෙස්ස මෙයින් පසු පච්චයවල පෙළම පමුණුවයි. සියළු තැන වාර තුන තුන කියන ලදි. එයින් කියන ලදි. හෙතුයා තීණි......අවිගතෙ තීණි.
පච්චය සැසඳීමේ වනාහි සහේතුක විපාක දුක්වේදනාවේ අභාවයෙන් හේතුමූලක නයෙහි **විපාකෙ ද්වෙ** යයි කියන ලදි. අධිපති ආදිය සමග සැසඳීමෙහි ද විපාකයෙහි දෙකක්මය. කුමක් නිසාද? විපාකයෙහි දුක් වේදනාවේ අධිපති ඣාන මග්ගවල අභාවයෙන්. යමක් සමග සැසඳීමේ විපාකයෙහි වාර දෙකක් වෙයි. විපාකය සමග සැසඳීමෙහි ඒ දෙකම.
පච්චනීයෙහි න පුරෙජාතයෙහි ආරුප්පයෙහි ද ප්‍රතිසන්ධියද දුක් වේදනාවේ අභාවයෙන් වාර දෙක ආවේය. න විප්පයුත්තයෙහි ද ආරුප්පයෙහි දුක් නැති හෙයින් දෙකමය. සියළු අරූප ධර්ම පරිග්‍රාහක (අයිතිකොට ගන්නා) සහජාතාදි පච්චය මේ පච්චනීය වාරයෙහි පිරිහේ. කුමක් නිසාද? වේදනා සම්ප්‍රයුක්ත ධර්මයට වේදනා සම්පයුත්ත නිසා සහජාතාදියෙන් වෙන්ව නූපදීමෙන්. පච්ඡාජාත පච්චයෙන් වෙන්වම උත්පත්ති හේතුවෙන්.
පච්චය සැසඳීමේ වනාහි න පුරෙජාතයෙහි එක යයි අරූපයෙහි ද ප්‍රතිසන්ධියෙහි ද අහේතුක අදුක්ඛමසුඛ වේදනා සම්පයුත්තය සඳහා කියන ලදි. **න කම්මෙ ද්වෙ** යයි අහේතුක කිරිය සම්පයුත්ත චේතනා වශයෙන් කියන ලිද. සුඛ උපෙක්ඛා වේදනා සම්පයුත්ත ධර්මයන් නිසා ඒ වේදනාවලින් යුත් අහේතුක කිරිය චේතනා උපදී. නහෙතු පච්චය නවිපාකයෙහි ද මෙම නයම වේ. **න විප්පයුත්තෙ එතං** යයි අරූපයෙහි ආවර්ජන වශයෙන් කියන ලදි. මේ උපායෙන් සියළු සැසඳීම්වල ගණන දතයුතුය.
අනුුලෝම පච්චනීයෙහි ලද පච්චයම පච්චනීයෙන් සිටී. පච්චනීයානු ලෝමයෙහි සියළු අරූප ධර්ම පරිග්‍රාහක සහජාත ආදිය අනුලෝමයෙන්ම සිටී. පච්චනීයෙන් නොවේ. අහේතුක චිත්තුප්පාදයට වනාහි අධිපති නැතැයි අධිපති පච්චය අනුලෝමයෙන් නොසිටී. පටිච්ච වාර ආදියෙහි වනාහි පච්ඡාජාතය අනුලෝමයෙන් නොලැබේම යයි පිරිහිණි. මෙහි යමක් අනුලෝමයෙන් ලබාද ඒවා පච්චනීයෙන් ලැබෙන ඒවා සමග පෙරළීද යෙදේමය. ඒවායෙහි තුන දෙක එක යයි තුනක්ම වාර පිරිසිඳීම් වේ. ඒවා සියළු තැන සුදුසු සේ සැලකිය යුතුය. මේ පටිච්ච වාරයෙහි යමෙක් කියන ලදද සහජාත වාරාදියෙහි ද මේ වර්ණනා නයම වේ.
ප්‍රශ්න වාරයෙහිා වනාහි **සම්පයුත්තකානං ඛන්‍ධානං** යයි එය සමග සම්ප්‍රයුක්ත ස්කන්ධයන්ගේ ඒවා සමගම හෝ හේතුසැප වේදනාවලින් හෝ
**විප්පටිසාරිස්ස **දානාදියෙහි (විපිළිසර වන්නේය.) මවිසින් මෙය කරන ලදි. නරක ලෙස මෙය මා කරන ලදි. නොකළේ නම් හොඳ වන්නේ යයි මෙසේ විපිළිසර වන්නේය. ධ්‍යාන පරිහානිය වනාහි ධ්‍යානයෙන් මා පිරිහුනේය. මෙසේ විපිළිසර වන්නේය. **මොහො උප්පජ්ජති** මෝහය දෝස (තරහ) සම්ප්‍රයුක්තය. එසේ **මොහං ආරබ්භ** දෝසයෙන් යුත් මෝහයම.
**සුඛාය වෙදනාය සම්පයුත්තං භවංගං අදුක්ඛමසුඛාය වෙදනාය සම්පයුත්තස්ස භවංගස්ස** තදාරම්මණ සංඛ්‍යාත පිට භවංගය මූල භවංගයට. මේ දෙකම කුසල අකුසල ජවනයෙන් නැගිටි හෙයින් වුට්ඨාන යයි කියනු ලැබේ. **කිරිය වුට්ඨානස්ස** මෙහිද එම නයයි. **ඵලං වුට්ඨානස්ස** ඵල සිත භවංගයට. භවංග ඵලයෙන් නැගියේ වේ. **පරතො වුට්ඨානං** (අන්‍යයාගෙන් නැගිටි) ආ තැන්වල ද මෙම නයම වේ.
**දුක්ඛාය වෙදනාය සම්පයුත්තා ඛන්‍ධා** දොම්නසින් යුත් අකුසල ස්කන්ධ. **අදුක්ඛමසුඛාය වෙදනාය සම්පයුත්තස්ස වුට්ඨානස්ස** තදාරම්මණ සංඛ්‍යාත ආගන්තුක භවංගයට හෝ උපෙක්ඛා සම්පයුත්ත මූල භවංගයට හෝ ඉදින් සොම්නස් සහගත මූල භවංගය වේද තදාරම්මණයට ද උපන් කරුණු නොවේ. ජවනයට අරමුණින් අන්‍ය වූ අරමුණෙහිද අදුක්ඛමසුඛ වේදනා අකුසල විපාකය උපදීමය. එය ද ජවනයෙන් නැගිටි බැවින් ‘වුට්ඨානං’ යයි කියනු ලැබේ. සහජාත පච්චය නිද්දේස පැහැදිලි අරුත් වේ. එහි කිසිවක් ඇත. යට කියන ලද දැනගැනීමට යමක් නොහැකි වන්නේ නම් එහෙයින් මනාව වෙනස සැලකිය යුතුය.
දැන් යම් යම් පච්චයවල යම් යම් වාර ලැබීය. ඒ සියල්ල සංක්‍ෂේප කොට ගණන දැක්වීමට **හෙතුයා තීණි** යනාදිය කියන ලදි. එහි සියළු තුන සුද්ධ තුන පද වශයෙන් දතයුතුය. අරමුණෙහි නවය ඒකමූලකයෙහි ඒක අවසානය වේ. අධිපතියෙහි පහ සහජාත අධිපති වශයෙන් අමිශ්‍ර තුන, ආරම්මණ අධිපති වශයෙන් ද සැපයෙන් යුත් සැපයුත්තට අදුක්ඛම සුඛයෙන් යුත් අදුක්ඛම සුඛයෙන් යුත්තටදැයි දෙක, ඒවා නො ගිණිය යුතුය. සැපයෙන් අදුක්ඛමසුඛය, අදුක්ඛමසුඛයෙන් යුත් සැපය යන මේ දෙක ගිණිය යුතුය. මෙසේ පහ. **අනන්තර සමනන්තරෙසු සත්ත** සැප දෙකකි. දුක්ද එසේය. අදුක්ඛමසුඛ තුනකි. මෙසේ හත **උපනිස්සයෙ නව** සුඛ සම්පයුත්තය සුඛ සම්පයුත්තයට උපනිස්සය තුනකින්, දුක්ඛ සම්පයුත්තයට ප්‍රකෘති උපනිස්සයෙන්ම අදුක්ඛමසුඛ සම්පයුත්තයට දෙයාකාරයෙන් අදුක්ඛමසුඛ සම්පයුත්තය අදුක්ඛමසුඛ සම්පයුත්තයට තුන් ආකාරයකින් එසේ සුඛ සම්පයුත්තයට, දුක්ඛ සම්පයුත්තයට අනන්තර ප්‍රකෘති උපනිස්සයෙන්දැයි නවය, අනන්තර උපනිස්සයෙහි හත, ආරම්මණ උපනිස්සයේ සතරදැයි උපනිස්සය විස්සකි. පුරෙජාත හෝ පච්ඡාජාත වනාහි මෙහි නොවේ. පුරෙජාත පච්ඡාජාත හෝ අරූප ධර්ම නොවේ. අරූප ධර්මයන්ගේ පච්චය වේ.
**කම්මෙ අට්ඨ** සුඛ සම්පයුත්තය සුඛ සම්පයුත්තයට දෙයාකාරයකින්, දුක්ඛ සම්පයුත්තයට නා නා ක්‍ෂණිකයෙන්ම එසේම අනිකට, දුක්ඛ සම්පයුත්තය දුක්ඛ සම්පයුත්තයට දෙයාකාරයෙන්, සුඛ සම්පයුත්තයට නැත. අනිකට නා නා ක්‍ෂණිකවම අදුක්ඛමසුඛ සම්පයුත්තය අදුක්ඛමසුඛ සම්පයුත්තයට දොයාකාරයකින් ද ඉතිරි ඒවාට නා නා ක්‍ෂණික අට, සහජාත තුන එකොළොස් කම්ම පච්චය. එසේම පුරෙජාත පච්ඡාජාත, මෙසේ විප්පයුත්ත පච්චය ද මෙහි අතහැරෙයි. අරූප ධම්ම අරූපවලට විප්පයුත්ත පච්චය නොවේ. නත්‍ථි විගතවල හත අනන්තරවලට සමානය. මෙසේ මෙහි තුන, පහ, සත, අට, නවය යයි ගණන පරිච්ඡේද පහකි. ඒවායේ වශයෙන් පච්චය සැසඳීමේ අඩුම ගණන සමග සැසඳීම්වල අතිරේකය ද නොලැබෙන්න ද ඉවත්කර ගණන දතයුතුය.
හේතුව සමග අරමුණ නොලබයි. අනන්තර ආදියද එසේය. **අධිපතියා ද්වෙ** යයි දුක්ඛ පදය හැර සෙසු දෙක, දුක්ඛ සම්පයුත්ත හේතු අධිපති නම් නැත. එහෙයින් එය නොලබයි. සෙසු දෙකෙහිද මෙම නයයි. මෙසේ හේතු මූලකයෙහි දෙකමය. ඒවායේ වශයෙන් ගැටුම් සය කියන ලදි. ඒවායින් පළමුවැන්න අවිපාක වූ ඤාණ විප්පයුත්ත නිරාධිපති ධර්මයන්ගේ වශයෙන් කියන ලදි. දෙවැන්න ඒවායේම විපාකයය. තෙවන, සිව්වන ඒවායේම ඤාණ සම්පයුත්තයන්ගේය. පස්වැන්න අවිපාක වූ සාධිපති අමෝහ වශයෙනි. සවැන්න විපාක වූ සාධිපති අමෝහ වශයෙන් පළමුව හෝ සියළු හේතු වශයෙන් දෙවැන්න සියළු විපාක හේතු වශයෙන් තෙවැන්න සියළු මෝහ හේතු වශයෙන්, සතරවැන්න සියළු විපාක මෝහ හේතු වශයෙන්, පස්වැන්න සියළු සාධිපති අමෝහ වශයෙන්, සවැන්න සියළු සාධිපති විපාක අමෝහ වශයෙන්
ආරම්මණ මූලකයෙහි **අධිපතියා චත්තාරි** ආරම්මණාධිපති වශයෙන් සැපය සැපයට, අදුක්ඛමසුඛයට, අදුක්ඛමසුඛය අදුක්ඛමසුඛයට, සුඛයටදැයි මෙසේ සතර උපනිස්සයෙහි ද ආරම්මණ උපනිස්සය වශයෙන් සතරක් කියන ලදි. මෙහි ගැටුම් එකකි. අධිපති මූලකාදියෙහි ද යට කියන ලද නයින්ම යමක් ලබයිද යමක් නොලබයිද ඒ සියල්ල මනාව සලකා සැසඳුම් ගැටුම් ගණන දතයුතුය.
පච්චනීයෙහි කුසලත්‍රිකයෙහි කියන ලද නයින්මය. අනුලෝම වශයෙන් පච්චය උදුරා එහි ලද වාර වශයෙන් පච්චනීයෙන් ගණන වශයෙන් ‘න හේතුවෙහි නවය’ සියළු පච්චයවල නව වාරය දක්වන ලදි. ඒවා ඒකමූලක ඒක අවසානයෙහි විසදුම් නවයක් වශයෙන් ‘සැප වේදනාවෙන් යුත් ධර්මය සැප වේදනාවෙන් යුත් ධර්මයට නහෙතු පච්චයෙන් පච්චය වේ. සැප වේදනාවෙන් යුත් සිතින් දනය දී යනාදි නයින් පෙළ උපුටා දැක්විය යුතුය. පච්චය සැසඳීමේ වනාහි මෙහි **න හෙතු පච්චයා** උපනිස්සයෙහි අට යයි නා නා ක්‍ෂණික කම්ම පච්චය වශයෙන් දතයුතුය. හුදෙක් නා නා ක්‍ෂණික කම්ම පච්චයෙන් පච්චය වේ. මෙහි සෙස්ස අනුලෝම පච්චනීය පච්චනීය අනුලෝමයෙහි ද ඒ ඒ පච්චයන්ගේ යෝගයෙහි ලැබූ වාර වශයෙන් යට කියන ලද නයින් ගිනීමට හැකිවේ. එහෙයින් විස්තර නොකරන ලදි.
3. විපාක තික වර්ණනාව
විපාකත්තිකයෙහි **විපාකං ධම්මං පටිච්ච විපාකො ධම්මො උඵ්පජ්ජති හෙතුපච්චයා** යයි යම් තෙළෙස් වාර කියන ලදි. ඒවා සංක්‍ෂේප කර ගණන දැක්වීමට **හේතුයා තෙරස** යයි කියන ලදි. **ආරම්මණෙ පඤ්ච** යනාදියෙහි ද මෙම නයයි. මෙසේ මෙහි තෙළෙස, පහ, නවය, හත, තුන, දෙක යයි ගණන පරිච්ඡේද හයකි. එ්වායේ වශයෙන් පච්චය සැසඳීමේ යට කියන ලද නයින්ම ගණන දතයුතුය.
පච්චනීයෙහි **විපාකං ධම්මං පටිච්ච විපාකො ධම්මො උප්පජ්ජති නහෙතු පච්චයා** යම් න හෙතු පච්චයෙහි දස වාරයක් කියන ලදි. ඒවා හකුළුවා ගණන දැක්වීමට **න හෙතුයා දස** යයි කියන ලදි. **න ආරම්මණෙ පඤ්ච** යනාදියෙහි ද මෙම නය වේ. මෙසේ මෙහි දහය, පහ, තෙළෙස, දොළොස, දෙක, එක, එක, නවය, තුන යයි ගණන පරිච්ඡේද අටකි. ඒවායේ වශයෙන් පච්චය සැසඳීමේ යට කියන ලද නයින්ම විස්තර වශයෙන් ගණන දතයුතුය. පෙළ වනාහි සංක්‍ෂිප්තය. මේවායේම ලැබූ ගණන පරිච්ඡේද වශයෙන් සසඳා අනුලෝම පච්චනීයද පච්චනීය අනුලෝමයද දතයුතුය.
සහජාත වාරය මෙය මෙන් එක ගතිකය. පච්චය නිස්සය සංසට්ඨ සම්පයුත්ත වාර පෙළෙහි මෙන් පමුණුවයි.
ප්‍රශ්න වාරයෙහි **කුසලා කුසලෙ නිරුද්ධෙ** මෙහි විපස්සනා වශයෙන් පැවති කුසලයෙහි ඇලීම් වශයෙන් පැවති අකුසලයෙහි ද නිරුද්ධ විය. **විපාකො තදාරම්මණතා උප්පජ්ජති** කාමාවචර විපාකය තදාරම්මණ බව පිණිස උපදී. යම් විපස්සනා ජවනයන්ගේ විචිකිච්ඡා උද්ධච්චයන්ගේ අවසානයෙහි තදාරම්මණ නැතැයි කියති. එය මේ පෙළින් ප්‍රතිෂේධ කළයුතුය. **ආකාසානඤ්චායතන කුසලං විඤ්ඤාණඤ්චායතනස්ස කිරියස්ස** **ආරම්මණ පච්චයෙන පච්චයො** රහත්බවට පැමිණ පෙර සම නොවැදුණු සමාපත්ති පටිලෝම වශයෙන් සමවැදෙන්නාගේ වශයෙන් කියන ලදි. මේ උපායෙන් සියළු විසඳුම්වල මනාව පෙළ පරීක්‍ෂාකොට අර්ථය දතයුතුය.
**හෙතුයා සත්ත, ආරම්මණෙ නව, අධිපතියා දස** ආදියෙහි ද සහජාතාධිපති වශයෙන් ආරම්මණාධිපති වශයෙන් පුරෙජාත නිස්සය වශයෙන් අනන්තරූපනිස්සය වශයෙන් ආරම්මණ උපනිස්සය වශයෙන් සහජාත නිස්සය වශයෙන් ප්‍රකෘති උපනිස්සය වශයෙන් සහජාත විප්පයුත්ත වශයෙන් පුරෙජාත විප්පයුත්ත වශයෙන්දැයි යම් පමණ විසඳුම් ලබාද ඒ ඒ තැන ඒ සියල්ල සැලකිය යුතුය. එසේ පච්චනීයාදියෙහි ද අනුලෝම වශයෙන් හෝ ඉදිරීම, අනුලෝම වශයෙන් ලද වාරවල පච්චනීය වශයෙන් ගණන, පච්චය සැසඳීම, අනුලෝම පච්චනීය පච්චනීයානුලෝමයෙහි ද සුද්ධිවල මෙන්ම සංසන්දන වශයෙන් පැවති හේතු මූලකාදියෙහි ද ලබන වාර ගණන, නොලැබෙන්නන්ගේ නොලැබෙන බව යන සියල්ල යට කියන ලද නයින්ම දතයුතුය.
මෙහි යම්සේ ද මෙයින් පසුව ද තික දුකවල මෙසේය. පට්ඨාන පකරණයෙහි පෙළම අනන්තය. අප්‍රමාණය. එහි පද පිළිවෙලින් අර්ථය වර්ණනා කරමියි පිළිපන්නහුට අති දීර්ඝායුෂ වූයේද ආයුෂ නො පොහොනේය. එහි ඒක දේසයක් එක් කොටසක් වර්ණනා කොට සෙස්ස නය වශයෙන් දැක්වීමෙන් අර්ථය දැනගැනීමට නොහැකි වේ. එහෙයින් මෙයින් පසු මෙපමණද නොකියා සෙසු තික දුකවල යට නොකියන ලද ප්‍රකාර ඇති යම් යම් කිවයුතු අවශ්‍ය දේ ඒ ඒ තැන්වල කියමු. යමක් නොකියා යන්නෙමු නම් එය පෙළෙහි නයින්ම දතයුතු වෙත්.
4. උපාදින්නත්තිකවණ්ණනා
උපාදාන උපාදානිය තිකයේ ප්‍රශ්න වාරයේ **වත්‍ථු උපාදානියානං ඛන්‍ධානං පුරෙජාත පච්චයෙන පච්චයො** පැවැත්ම සඳහා කියන ලදි. ප්‍රතිසන්ධියෙහි වනාහි ඒ පුරෙජාත නොවේ.
**උපාදින්නුපාදානියො කබලීකාරාහාරො උපාදින්නුපාදානියස්ස කායස්ස ආහාර පච්චයෙන පච්චයො** මෙහි උපාදින්න උපාදානිය කබලීකාර ආහාර නම් කම්ම සමුට්ඨාන රූපයන්ගේ අභ්‍යන්තරගත ඕජාවය. **උපාදින්නුපාදානියස්ස කායස්ස** ඒ කම්ම සමුට්ඨාන රූප කයට ආහාර පච්චයෙන් පච්චය වේ. රූප ජීවිතේන්‍ද්‍රිය මෙන් කටත්තා රූපවලට අනුපාලන උපස්ථම්භන වශයෙන් පච්චය වේ. ජනක වශයෙන් නොවේ. ගෙම්බන් ආදි සතුන් ගිල සිටි සර්පයන්ගේ කයට දිවමින් ගෙඹි ආදීන්ගේ ශරීර ඕජාව ආහාර පච්චයෙන් පච්චය වේ යයි කියති. එය නො ගත යුතුය. ජීවමාන ශරීරයේ ඕජා අනෙකෙකුගේ ශරීරයට ආහාර පච්චයභාවය නො සාදයි. **අනුපාදින්නුපාදානියස්ස කායස්ස** මෙහි වනාහි ජනක වශයෙන් ද ලබයි. **උපාදින්නුපාදානියස්ස ච** මෙහි එකකට උපස්ථම්භක වශයෙන් එකකට ජනක වශයෙන් දෙකටම හෝ උපස්ථම්භක වශයෙන්ම කියන ලදි. ආහාර දෙක එක පච්චයෙන් වන්නේ උපස්ථම්භකම වේ. ජනක නොවේ. මෙහි සෙස්ස පෙළම මනාව බලා දතයුතුය.
5-22. සඞ්කිලිට්ඨත්තිකාදිවණ්ණනා
සංකිලිට්ඨ සංකිලෙසි තිකයෙහි සියල්ල කුසලත්තිකයෙහි කියන ලද අනුසාරයෙන්ම දතයුතුය.
විතක්ක තිකයෙහි යථා කම්මූපග ඤාණයට පරිකර්ම යයි දිබ්බචක්ඛු පරිකර්මයම එය ඉපදීම සඳහා පරිකර්ම වේ. ඉපදීමෙන් පසු ජීවත්වන කාලයෙහි පරිකර්ම සඳහා මෙය කියන ලදි. මෙහි සෙස්ස පෙළෙහි මෙන් පැමිණේ.
පීති තිකයෙහි **සුඛ සහගත භවංගං උපෙක්ඛා සහගතස්ස භවංගස්ස අනන්තර පච්චයෙන **තදාරම්මණ භවංග මූල භවංගයන්ගේ වශයෙන් කියන ලදි. මෙහි සෙසු සියල්ල පෙළ වශයෙන්ම දතයුතුය.
දස්සන තිකයෙහි **දස්සනෙන පහාතබ්බො රාගො උප්පජ්ජති** යනාදියෙහි පෘථග්ජනයාගේ ඉපදීම දර්ශනයෙන් (දැකීමෙන්) පහකළ යුතුය. භාවනාවෙන් ප්‍රහාණය කළයුතුය. සෝවාන් වූ පුද්ගලයාගේ ද මෙසේ ඉහළට ඉහළට මිස පහළට පහළට නූපදින්නේ යයි දතයුතුය. දර්ශනයෙන් පහකළයුතු ධර්මය භාවනාවෙන් පළකලයුත්තට එකම පච්චයකින්වත් පච්චය නොවේ. මෙහි සෙස්ස පෙළ අනුගමනය කර කුසලත්තිකයෙහි කියන ලද ලක්‍ෂණ වශයෙන්ම දතයුතුය.
දස්සනයෙන් පහළ කළයුතු හෙතුත්තිකයෙහි දර්ශනයෙන් පහකළයුතු හේතුකාදියේ විභාගය අටුවා කාණ්ඩයෙහි කියන ලද නයින්ම දතයුතුය. විචිකිච්ඡා උද්ධච්ච සහගත මෝහය අහේතුක බැවින් තුන්වන පදයෙහි පිවිසියේය. මෙසේ මෙහි යමක් දර්ශන භාවනාවෙන් ප්‍රහාණය කිරීමට හේතු ඇත. ඒවා ප්‍රහාණය කළයුතු හේතුය. යමකට එය නැත. ඒවා දර්ශනයෙන් භාවනාවෙන් ප්‍රහාණය කළයුතු හේතුක නොවේයයි මේ ප්‍රහාණය කළයුතු හේතුක විභාගය දැන සෙස්ස දර්ශනයෙන් ප්‍රහාණය කළ බවෙහිද කුසලත්තිකයෙහි ද දක්වන ලද ලක්‍ෂණ අනුසාරයෙන් දතයුතුය.
ආචයගාමී තිකයෙහි ද ධර්මය සේක ධර්මයට කිසි පච්චයකින් පච්චය නොවේ. අසේකයට අනන්තර ප්‍රකෘති උපනිස්සය වේ. මෙහි සෙස්ස විසඳීම් වශයෙන් ද ගණන් වශයෙන් ද පෙළ අනුව පමුණුවයි.
සෙක්ඛ තිකයෙහි අසේක ධර්මය සේක ධර්මයට කිසි පච්චයකින් පච්චය නොවේ. සේක අසේකයට අනන්තර ප්‍රකෘති උපනිස්සය වේ. මෙහි සෙස්ස පෙළ අනුව පමුණුවයි. පරිත්ත තිකයෙහි ද එසේය.
පරිත්තාරම්මණ තිකයෙහි **අප්පමාණා රම්මණා චෙතනා** සේකයන්ගේ (හික්මෙන්නන්ගේ) ගෝත්‍රභූ (භවය අවසන් කරන) චේතනාව. ප්‍රතිසන්ධි කර්මය අරමුණුකොට පවතින චක්ඛු විඤ්ඤාණයද වශයෙන් රූපාදි අරමුණු තදාරම්මණ වශයෙන් ජවනයෙන් ගත් කුඩා අරමුණද අරමුණු කොට ඉපදුනවුන්ට ගෝත්‍රභූ සිතින් යම් ප්‍රතිසන්ධියක් නැතැයි කියති. ඒවා මේ සූත්‍රයෙන් ප්‍රතිාසේධ කළයුතුය. මෙහි සෙස්ස පෙළින්ම දතයුතුය. හීනත්තිකය සංකිලිට්ඨත්තිකයට සමානය.
මිච්ඡත්තිකයෙහි නියත මිථ්‍යාව සම්මත නියතට, සම්මත නියමයෙන් හෝ නියත මිථ්‍යාවට කිසියම් පච්චයකින් පච්චය නොවේ. නියත මිථ්‍යාව හෝ නියත සම්මතයට හෝ සහජාතාධිපති රහිතව නම් නැත. නියත සම්මතයෙහි ඒකාන්තයෙන් ආරම්මණ පුරෙජාතය නැත. නියත මිථ්‍යාවෙහි ආරම්මණ පුරේජාත ඇත. අනියත සිත අරබයා නියත මිච්ඡාදිට්ඨි උපදින්නේ ය. සෙසු නියත අරබයා නියත නූපදී. නියත මිථ්‍යාව ගරුකොට කිසි ධර්මයක් නූපදී. කුසලය මිථ්‍යාවට උපනිස්සය පච්චය නොවේ. මෙහි සෙස් පෙළෙහි කී නයින් දතයුතුය.
මග්ගාරම්මණ තිකයෙහි පච්චය වාරයේ අනුලෝමයෙහි විපාක පච්චය නැත. කම්ම පච්චයෙහි ද මේ තිකයෙහි නා නා ක්‍ෂණික නො ලබයි. උප්පන්නතික අතීත තිකවල ද එසේය. පච්චනීයෙහි **අහෙතුකං මග්ගාරම්මණං** අහේතුක මාර්ග අරමුණ ආවර්ජනය සඳහා මෙය කියන ලදි. මෙහි සෙස්ස පෙළ අනුසාරයෙන් දතයුතුය.
උප්පන්න තිකයෙහි ද අතීත තිකයෙහි ද පටිච්චවාර ආදිය නැත. ප්‍රශ්න වාරය පමණක් ලබයි. කවර හෙයින්ද? පටිච්චවාර ආදිය සහජාත පුරෙජාතයෙහි ම වේ. මේ තික ද අතීත අනාගත මිශ්‍රය. මෙහි උප්පන්න තිකයෙහි අනන්තර භාගිය පච්චය නොලැබේ. ඇයි? උප්පන්න තිකයෙහි අතීතය අභාවයෙන්, උප්පන්න ද අනුප්පන්න ද යන මේ ධර්ම දෙක උප්පන්නයට ද අනුප්පන්යට ද යන මේ දෙකට කිසියම් පච්චයකින් පච්චය නොවේ. අනුප්පන්නයද උපදී යන මේ උප්පන්න දෙකට ආරම්මණ උපනිස්සය වශයෙන් පච්චය දෙකකින් පච්චය වේ. මෙහි සෙස් පෙළෙහි ආ නයින්ම දතයුතුය.
අතීත තිකයෙහි වර්තමානය අතීත අනාගත දෙකට අතීත අනාගත ද අතීත අනාගතයට කිසියම් පච්චයකින් පච්චය නොවේ. නිවන වනාහි මේ තික දෙකෙහිම පච්චය වශයෙන් නොවේ පච්චය උප්පන්න වශයෙන් නොලබයි. මෙහි සෙස්සද පෙළෙහි ආ නයින් දතයුතුය.
අජ්ඣත්ත තිකයෙහි අජ්ඣත්ත බාහිර පදය නො ගන්නා ලදි. අජ්ඣත්ත බහිද්ධා සංඛ්‍යාත දෙක එකක් වශයෙන් (එකට) පච්චය නොවේ. පච්චයුප්පන්න ද නොවේ. සාසප (අබ) වර්ණය ද අත්තල වර්ණයද සමග එකට අරමුණු නොවේ යයි දතයුතුය. අජ්ඣත්ත බහිද්ධා පද මෙනි. මෙසේ මෙහි අජ්ඣත්ත ආරම්මණ තිකයෙහි ද අජ්ඣත්ත බහිද්ධාරම්මණ පද නොලබයි. සෙස්ස පෙළ අනුව පමුණුවන්න.
සනිදස්සන තිකයෙහි පෙළ වශයෙන්ම අර්ථය ගතයුතුය. මෙහි ගණන ද පෙලෙහි ආ වාර හකුළුවා යට කියන ලද නයින්ම සැසඳීමෙන් සසඳා දතයුතුය.
2. දුක පට්ඨාන වර්ණනාව
දුක පට්ඨානයෙහි ද සියළු දුකවල ප්‍රශ්න විසඳීම් ද ගණන ද පෙළෙහි ආ නයින්ම දතයුතුය. එසේ වුවද මෙහි සහේතුක හේතු සම්පයුත්ත දුකවල විසඳීම හේතුදුක විසඳීම හා සමානය. හේතුචෙව සහේතුක හේතුචෙව හෙතු සම්පයුත්ත දුකවල ද එසේය. සප්පච්චය සංඛත දුකවල ද එසේය. මේ දුක සප්පච්චය දුක මෙන් කළයුතුය. මෙය යම් හෙයකින් සප්පච්චය මෙන් අප්පච්චයෙන් සංඛතය ද අසංඛතය සමග යෙදීම නො ලබයි. එහෙයින් කියන ලදි. අරමුණු සහිත චිත්ත සම්ප්‍රයුක්ත සංසට්ඨ දුකද සමාන විසඳුම් වේමය. එසේ ආසව ඕඝ යෝග පොකුර. මේ තුන ඔවුනොවුන් සමාන විසඳුම් වේ. තව ද ලෞකික සාශ්‍රව සංයෝජනිය ගත්‍ථනිය නීවරණීය පරමට්ඨ සංකිලෙසික දුක ආසව විප්පයුත්ත සාශ්‍රව සංයෝජන විප්පයුත්ත සංයෝජනීය ගන්‍ථ විප්පයුත්ත ගන්‍ථනීය නීවරණ විප්පයුත්ත නීවරණීය පරාමාස විප්පයුත්ත පරාමට්ඨ කිලෙස විප්පයුත්ත සංකිලෙසික පරියාපන්න උත්තර දුකද මේ දුක සමානය.
කිලෙස දුක සංයෝජන දුකට සමානය. සංකිලිට්ඨ කිලෙස සම්පයුත්ත නීවරණ සම්පයුත්ත දර්ශනයෙන් ප්‍රහාණය කළයුතු සරණ දුක ද සමානය. එසේම කිලෙසද සංකිලිට්ඨ නීවරණ මෙන්ම නීවරණ සම්පයුත්ත කෙලෙසද කෙලෙස් සම්පයුත්ත දුක. මෙම නයින් සියල්ලේ අර්ථය වශයෙන් සමාන දුකයන්ගේ විසඳුම් සමාන වේමයයි දතයුතුය. සියළු පට්ඨානයේ පැමිණවිය යුතු දුකක් නොලැබේ. ආශ්‍රව මෙන්ම ආශ්‍රව සම්ප්‍රයුක්ත සංයෝජන මෙන්ම සංයෝජන සම්ප්‍රයුක්ත ග්‍රන්ථ මෙන්ම ග්‍රන්ථ සම්ප්‍රයුක්ත නීවරණ මෙන්ම නීවරණ සම්ප්‍රයුක්ත කෙලෙස් මෙන්ම සංකිලිට්ඨදැයි මෙබඳු දුකවල විපාක පච්චය මෙන්ම නා නා ක්‍ෂණික කම්ම පච්චය ද නොලබයි. න හෙතු සහෙතුක න හෙතු අහේතුකවල හේතු පච්චය නැත. හේතු මෙන්ම හේතු සම්ප්‍රයුත්තද ආශ්‍රව මෙන්ම ආශ්‍රව සම්පයුත්තව ග්‍රන්ථ මෙන්ම ග්‍රන්ථ සම්පයුත්තදැයි මේ දුකවල නහේතු ඣාන මග්ග නොලබයි. සංයෝජන මෙන්ම සංයෝජන සම්පයුත්තද නීවරණ මෙන්ම නීවරණ සම්පයුත්තද කෙලෙස් මෙන්ම සංකිලිට්ඨදැයි මේවායෙහි වනාහි විචිකිච්ඡා උද්ධච්ච සහගතයට මෝහයේ වශයෙන් න හේතු පච්චය ලබයි. න ඣාන මග්ග පච්චය නොලබයි. මෙසේ සියළු දුකවල ලැබෙන නොලැබෙන පරීක්‍ෂා කොට පෙළ වශයෙන්ම වාර ගණන දතයුතුය.
3. දුක තික පට්ඨාන වර්ණනාව
දුකතික පට්ඨානයෙහි **හෙතුං කුසලං ධම්මං පටිච්ච හෙතු කුසලො ධම්මො උප්පජ්ජති හෙතුපච්චයා** මෙසේ ප්‍රශ්න පමණක් ඉදිරීම් වශයෙන් සංක්‍ෂේපයෙන් දේශනා කරන ලදි. **කුසලං අලොභං පටිච්ච අදොසො අමොහො** යනාදි නයින් විස්තර කළයුතු වන්නේය. එය යට දක්වන ලද නයින් හැකිවේ. නොකියන ලද්ද දැනගැනීමට එක් පදයක් ද එක් පච්චයක් හෝ නොකියන ලදි. සංක්‍ෂේපයෙන් යම් දේශනාවක් කරන ලද්දේද එය මෙසේ කරන ලදැයි දතයුතුය. හේතු දුක සමග කුසල පද යොදා පටිච්ච වාරයෙහි අනුලෝමයේද පච්චනීයේ ද වශයෙන් සියළු ලැබෙන පච්චයන් දක්වන ලදි. අනුලෝම පච්චනීය පච්චනීය අනුලෝම නය ද සහජාත වාරාදිය ද නො දක්වන ලදි. හුදෙක් **පටිච්ච වාරෙ සදිසංයෙව විත්‍ථාරෙ තබ්බං **යයි කියන ලදි. ප්‍රශ්න වාරයෙහි ප්‍රශ්න නො විසඳා හුදෙක් ප්‍රශ්න ඉදිරීම් පමණක් කොට අනුලෝම පච්චනීය වශයෙන්ම ලැබෙන පච්චය දක්වන ලදි. **යථා ච කුසල පදං එවං අකුසල අබ්‍යාකත පදානිපි හෙතු දුකෙන සද්ධිං යොජෙතබ්බා හෙතු කුසල දුකතිකං නිද්දිසිතබ්බං** යයි කියන ලදි.
ඉන්පසු හේතු සැප වේදනාවෙන් යුත් ධර්මය ආදි නයින් හේතුවේදනා දුකතිකාදි එක්විසි දුකතික දක්වන ලදි. යම් හේතුවක් නම් සනිදස්සන සප්පටිඝ අතිදස්සන සප්පටිඝ පද නොයොදන ලදි. මෙසේ හේතු දුක සමග ලැබීම් වශයෙන් දෙවිස්සෙහි යොදා නැවත ඒවා සහේතුක දුකාදියෙන් සරණ දුක අවසන් කොට ඇති සියළු දුක සමග යොදන ලදි. එහි යම් යම් පද යම් යම් පද සමග යෙදීම් නොලබයි. ඒවා පෙළෙහි නොලැබේ යයි කියන ලදි. මෙසේ මෙහි එක් දුකක් සමග දෙවිසි වන තිකයෙහි යොදා නැවත වෙනත් දෙවිස්සක් වෙනත් දෙවිස්සක්දැයි පිළිවෙලින් දුක සියයෙහි ලැබෙන දුක පද සමග දෙවිසි තිකය යොදන ලදි. දෙවිසි තිකය ගෙන දුක සියයෙහි බහා දුකතික පට්ඨානය නම් දේශනා කරන ලදි. එහි ඒ ඒ තැන්වල නය දක්වා පෙළ සංක්‍ෂෙප කරන ලදි. ඒ ඒ තැන්වල දක්වන ලද නයානුරූපයෙන් විස්තර දතයුතුය.
4. තික දුක පට්ඨාන වර්ණනාව
තිකදුක පට්ඨානයෙහි ද **කුසලං හෙතුං ධම්මං පටිච්ච කුසලො හෙතු ධම්මො උප්පජ්ජති හෙතුපච්චයා** ප්‍රශ්න ඉදිරීම් වශයෙන් පමණක් දේශනා කරන ලදි. එහි යට යම්සේ හේතු දුක සමග කුසල පද යොදා සියළු පච්චය වශයෙන් සියළු වාරවල සංක්‍ෂේපයෙන් දේශනා කරන ලදි. මෙසේ මෙහි කුසලත්තිකය සමග හේතු පද යොදා සියළු පච්චය වශයෙන් සියළු වාරවල සංක්‍ෂේපයෙන් දේශනා කරන ලදි. හේතු පද යම්සේද මෙසේ නහේතු පද ද කුසලත්තිකය සමග යොදා කුසලත්තික හේතු දුක අවසන් කරන ලදි. ඉන්පසු **සුඛාය වෙදනාය සම්පයුත්තං හෙතුං ධම්මං** යනාදි නයින් වේදනා තික දුකාදිය එක්විසි තික දුක දක්වන ලදි.
මෙසේ දෙවිසි තිකයෙහි සමග හේතු දුක යොදා යළි ඒවා සමග සහේතුක දුකාදිය සරණ දුක අවසන් කොට ඇති ලැබීම් වශයෙන් සියළු දුක යොදන ලදි. මෙහි ද යම් යම් පද යෙදීමට නොයේද ඒවා පෙළෙහිම ප්‍රතික්‍ෂිප්තය. මෙසේ දුක සියය ගෙන දෙවිසි තිකයෙහි බහා තික දුක පට්ඨාන දේශනා කරන ලදි. එහිද යම් යම් නයවලින් පෙළෙහි සංක්‍ෂේප කරන ලදද ඒ ඒ නය විස්තර වශයෙන් දතයුතුය.
5. තික තික පට්ඨාන වර්ණනාව
තික තික පට්ඨානයෙහි ද **කුසලං සුඛාය වෙදනාය සම්පයුත්තං ධම්මං පටිච්ච කුසලො සුඛාය වෙදනාය සම්පයුත්තො ධම්මො උප්පජ්ජති හෙතු පච්චයා **යයි ප්‍රශ්න ඉදිරීම් වශයෙන් ම සංක්‍ෂේපයෙන් දේශනා කරන ලදි. මෙහි ද කුසලත්තිකය වෙදනාත්තිකාදියෙන් වෙදනාත්තිකාදිය ද කුසලත්තිකයෙන්දැයි මෙසේ තිකවලම තික බහාලන ලදි. යම් යම් පද සමග යම් යම් පද යෙදීමට නොයේද, ඒවා පිරිහෙලා ලැබෙන වශයෙන්ම සියළු පච්චයවල වාර ද ගණන නය ද දක්වන ලදි. එහෙයින් ඒවා මනාව පෙළ පරීක්‍ෂාකොට දතයුතුය. කුසලත්තිකය වේදනාත්තිකාදියෙන් වෙදනාත්තිකාදියද එය සමග යොදා දත යුතුය. එසේ එක එක තික සෙස්සෙන් සෙස්සද ඒවා සමග යොදා දතයුතුය.
6. දුක දුක පට්ඨාන වර්ණනාව
**දුක දුක පට්ඨානයෙහි ද **හෙතු සහෙතුකංධම්මං පටිච්ච හෙතු සහෙතුකොධම්මො උප්පජ්ජති හෙතු පච්චයා ප්‍රශ්න ඉදිරීම් වශයෙන් ම සංක්‍ෂේපයෙන් දේශනා කරන ලදි. එහි හේතු දුක සහේතුක දුකාදියෙන් සහේතුක දුකාදිය ද එය සමග යොදන ලදි. එක එක දුක වනාහි සෙස්සෙන් සෙස්සද ඒවා සමග පිළිවෙලින් යෙදිය යුතුය. මෙය දුක දුක පට්ඨානය නම් දුකවලම දුක බහා දේශනා කරන ලදි. එයින් මෙය සියලු දුක සමග සියළු දුකවල යෙදීම දතයුතුය. පෙළ සංක්‍ෂේප කරන ලදි. යම් යම් පද සමග යම් යම් පද යෙදීමට නොයේද ඒවා පිරිහෙළා දේශනා කරන ලදි.
මෙපමණකින්
අටුවාවෙහි කියන ලද ගීයෙන් දක්වන ලදි. ධම්මානුලෝම පට්ඨානයෙහි නය සයක් දක්වන ලද්දේ වේ. මෙහි පච්චය වශයෙන් වනාහි එක එක පට්ඨානයෙහි අනුලෝම ආදිය සතර සතර නය යයි එක් පරියායකින් සූවිසි නය ප්‍රතිමණ්ඩිත අනුලෝම පට්ඨානයම දතයුතුය.
7-12. පච්චනීය පට්ඨාන වර්ණනාව
දැන් කුසලාදි පද ප්‍රතික්‍ෂේප වශයෙන් පච්චනීය භාවයෙන් (විරුද්ධ භාවයෙන්) ලැබූ නම පච්චනීය පට්ඨානය දැක්වීමට **න කුසලං ධම්මං පටිච්ච න කුසලො ධම්මො උප්පජ්ජති හෙතුපච්චයා** යනාදිය ආරම්භ කරන ලදි. එහි **න කුසලං ධම්මං පටිච්ච** කුසලයට පච්චයභාවය වළක්වයි. **න කුසලො ධම්මො උප්පජ්ජති** කුසලයේ උපත වළක්වයි. එහෙයින් අකුසල අබ්‍යාකත එක් ස්කන්ධයක් නිසා අකුසල අබ්‍යාකත ස්කන්ධ තුනක් චිත්ත සමුට්ඨාන රූපය යයි මේ ආදි නයින් මෙහි ප්‍රශ්නය විසඳිය යුතුය. ඒ ඒ පච්චයෙහි ලද ගණන වනාහි පෙළෙහි කියන ලද්දේමය. යම් වාර සමාන විසඳුම් වේද ඒවාද එහිම දක්වන ලදි. එහෙයින් මෙහි සියල්ල යට කියන ලද නයානුසාරයෙන් පෙළ පරීක්‍ෂා කොට දතයුතුය. මෙහි යම්සේද එසේ දුක පට්ඨානයෙහි දුකතික පට්ඨානයෙහි තිකදුක පට්ඨානයෙහි තික තික පට්ඨානයෙහි දුක දුක පට්ඨානයෙහි ද වේ.
මෙපමණකින්
අටුවාවෙහි කියන ගීයෙන් දක්වන ලදි. ධම්ම පච්චනීය පට්ඨානයෙහි නය සයක් දක්වන ලද්දේ වේ. මෙහි පච්චය වශයෙන් වනාහි එක එක පට්ඨානයෙහි අනුලෝම ආදිය සතර සතර නය යයි එක් පරියායකින් සූවිසි නය ප්‍රතිමණ්ඩිත පච්චනීය පට්ඨානයම දතයුතුය.
13-18. අනුලෝම පච්චනීය පට්ඨාන වර්ණනාව
දැන් කුසලාදි ධර්මවල පච්චනීය ධර්මය ප්‍රතික්‍ෂේප නොකොට පච්චයුප්පන්නයේ කුසලාදි භාවය ප්‍රතික්‍ෂේප වශයෙන් ධර්මයන්ගේ අනුලෝම පච්චනීකතාවෙන් ලද නම අනුලෝම පච්චනීය පට්ඨානය දැක්වීමට **කුසලං ධම්මං පටිච්ච න කුසලො ධම්මො උප්පජ්ජති හෙතු පච්චයා** ආදිය අරඹන ලදි. එහි කුසලං ධම්මං පටිච්ච කුසලයේ පච්චයභාවය අනු දනී. **න කුසලො ධම්මො උප්පජ්ජති** කුසලයේම උපත වළක්වයි. එහෙයින් (කුසල් ස්කන්ධයන් නිසා චිත්ත සමුට්ඨාන රූප) **කුසලෙ ඛන්‍ධෙ පටිච්ච චිත්ත සමුට්ඨානං රූපං** යනාදි නයින් විසඳීම දක්වන ලදි. ඒ සියල්ල පෙළ බලා මනාව සැලකිය යුතුය. යමක් යමක් හා සමානද යමක් යම්තැනක ලබයිද යමක් යම් විසඳුම්වල යම් පච්චයවල ගණන දක්වාද ඒ සියල්ල පෙළෙහි දක්වන ලදි. එහෙයින් පෙළෙහි ම මෙහි අර්ථය වේ. මෙසේ දුක පට්ඨාන ආදියෙහි ද.
මෙපමණකින්
අටුවාවෙහි කියන ලද ගීයෙන් දක්වන ලදි. ධම්මානුලෝම පච්චනීය පට්ඨානයෙහි නය සයක් දක්වන ලද්දේ වේ. මෙහි පච්චය වශයෙන් වනාහි එක එක පට්ඨානයෙහි අනුලෝමාදිය සතර සතර නය යයි එක් පරියායකින් සූවිසි නය ප්‍රතිමණ්ඩිත අනුලෝම පච්චනීය පට්ඨානයම දතයුතුය.
19-24. පච්චනීයානුලෝම පට්ඨාන වර්ණනාව
දැන් කුසලාදි ධර්මවල පච්චය ධර්ම ප්‍රතික්‍ෂේප කොට පච්චයුප්පන්නයෝ කුසලාදිභාවය ප්‍රතික්‍ෂෙප නොකිරීම් වශයෙන් ධර්මයන්ගේ පච්චනීයානුලෝමතාවෙන් පච්චනීයානුලෝම පට්ඨානය දැක්වීමට **න කුසලං ධම්මං පටිච්ච අකුසලො ධම්මො උප්පජ්ජති හෙතු පච්චයා **යනාදිය අරඹන ලදි. එහි **න කුසලං ධම්මං පටිච්ච** කුසලයේ පච්චයභාවය වළක්වයි. **අකුසලො ධම්මො උප්පජ්ජති** අකුසලයේ උපත අනුදනී. න කුසලය අකුසලය අබ්‍යාකතය හෝ, එය ද සහජාත පච්චය කොට උපදිනු ලබන කුසලයක් නම් නැත. එහෙයින් අකුසල අබ්‍යාකත වශයෙන් දේශනා කරන ලදි. එහි **අකුසලං එකං ඛන්‍ධං පටිච්ච තයො ඛන්‍ධා** න කුසල ධර්මය නිසා විසඳුම දතයුතුය. **අබ්‍යාකතො ධම්මො උප්පජ්ජති හෙතුපච්චයා** මේ ප්‍රශ්නය වනාහි විපාකාබ්‍යාකතය, කිරියාබ්‍යාකත එක ස්කන්ධයක් නිසා ස්කන්ධ තුන චිත්ත සමුට්ඨාන රූපයද යයි විසඳන ලදි. මෙසේ සියළු නො විසඳුණු ප්‍රශ්නවල අර්ථයට අනුරූපව විසඳුම විසඳන ලද්ද ද පෙළෙහි ආ ලෙසම විසඳීම. තික දුකේ එක එකෙහි වාර ප්‍රභේද පච්චය ගණන විධානය යන සියල්ල යට කියන ලද අනුසාරයෙන් දතයුතුය.
මෙපමණකින් ද
අටුවාවෙහි කියන ලද ගීයෙන් දක්වන ලදි. ධම්ම පච්චනීය අනුලෝම පට්ඨානයෙහි නය සයක් දක්වන ලද්දේ වේ. මෙහි පච්චය වශයෙන් වනාහි එක එක පට්ඨානයෙහි අනුලෝමාදිය එක් පරියායකින් සතර සතර නය යයි සූවිසි නය ප්‍රතිමණ්ඩිත පච්චනීයානුලෝම පට්ඨානයම දතයුතුය.
මෙසේ ධම්මානුලෝමාදි වශයෙන් වාර සතරෙහි එක එකෙහි සූවිසි නය වශයෙන් නය සයානූවක් වේ. එහි පච්චය නය නොගෙන එක එක පට්ඨානයෙහි තික දුකාදීන්ගේම නය සය සය වශයෙන් සූවිසි නය ප්‍රතිමණ්ඩිත මේ සමස්ත පට්ඨාන ප්‍රකරණය දතයුතුය. කිසිවෙක් වනාහි ‘කුසලාරම්මණො ධම්මො අකුසලාරම්මණො ධම්මො’ (කුසල් අරමුණු දහම අකුසල අරමුණු ද) යනාදි නයින් ආරම්මණ මාතෘකා නම් තබා ‘කුසලාරම්මණ ධර්මය කුසලාරම්මණ ධර්මයට හේතු පච්චයෙන් පච්චය වේ’ යනාදි නයින් ආරම්මණ පට්ඨාන යයි දක්වා පසුව ඵස්සාදි වශයෙන් ද ඵස්ස පට්ඨානයයි උදුරා දක්වති. එය පෙළෙහි අටුවා කථාවල නො දක්නා ලැබේයයි මෙහි නො විචාරන ලදි. සංගීති ආරූඪ පෙළ වශයෙන් ම මෙහි වර්ණනා කරන ලදැයි දතයුතුය.
මෙපමණකින් -
[missing trans]
මෙපමණකින්
නිගමනකථා
උතුම් පිරිසිදු ශ්‍රද්ධා බුද්ධි වීර්යයෙන් ප්‍රතිමණ්ඩිත වූ සිල්වත් සෘජු මෘදු ගුණයෙන් මූර්තිමත් වූ ස්වකීය සමයාන්තර ග්‍රහණ අධ්‍යයන සමර්ථ වූ ප්‍රඥා ව්‍යක්ත භාවයෙන් සමන්නාගත වූ අර්ථ කථා සහිත ත්‍රිපිටක පර්යාප්ති ප්‍රභේද ශාස්තෲ ශාසනයෙහි අප්‍රතිහත ඥාන ප්‍රභාවයෙන් මහා වෛයාකරණඥච හේතු සම්පත්තියෙන් ජනිත වූ සැප ඇත්තා වූ නිර්දෝෂ වර්ණයෙන් යුත් මිහිරි උදාර වදනින් පෝසත් වූ කිවයුත්ත නිසිලෙස කීමෙහි චාදීවර මහා පඬිවර වූ අර්ථාදි ප්‍රභේදගත වූ පිළිසුඹුයෙහි පිරිවර වූ ෂඩ්භිඥාදි ගුණ ප්‍රතිමණ්ඩිත වූ උතුරු මිනිස්දම්හි සුපුතිෂ්ඨිත බුද්ධියෙන් ස්ථවිර වංශයට ප්‍රදීපායමාන මහා විහාරවාසීන්ගේ වංශයට අලංකාරයක් වූ මහත් වූ විසුද්ධ බුද්ධියෙන් බුද්ධඝෝෂ නම් වූ ගුරුවරුන් දෙන ලද නාමයෙන් ප්‍රසිද්ධ වූ මහා ස්ථවිරයන් විසින් සියළු අභිධර්ම පිටකයේ අර්ථකථාව කරන ලදි.
